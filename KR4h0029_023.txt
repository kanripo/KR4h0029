# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:35.133205
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0029_WYG_023-1a>¶
欽定四庫全書¶
　清江三孔集巻二十三¶
　　　　　　　　　　　　宋　孔平仲　撰¶
　今體詩¶
　　初三夜作¶
曉色漫漫看雪下溪流脉脉見潮生船忩静坐無賓客¶
樽酒相從只弟兄㑹合都来能幾日留連遮莫到三更¶
何如徑就舟中宿岸斗深泥不可行¶
<pb:KR4h0029_WYG_023-1b>¶
　　再用元韻¶
小舟衝雪魚新買濕荻吹煙火旋生一笑兼留青眼客¶
半年不見白頭兄厭厭劇飲罍頻恥衮衮髙談僕屢更¶
故使移船相近住幾畨潮信不能行¶
　　初十夜作¶
泱泱積水遶亭基月白風清夜坐時轉舵開船即千里¶
祇應重到解相思¶
　　真州元夕¶
<pb:KR4h0029_WYG_023-2a>¶
擾擾州城一弹丸燈光疎冷月光寒杖行猶恐人相識¶
紫褐圓絛著道冠¶
　　㳺江寧天慶觀久視軒見梅已落有寄常父¶
記得東齋折小梅數枝寒色未全開江上别来今幾日¶
暖風吹逕雪成堆¶
　　造王館公第馬上作¶
濯濯春容在栁梢野梅相壓吐香苞日邉明晦雲無定¶
雨後寒暄氣欲交抱蘂懸蟲猶帶繭銜枝飛鳥已營巢¶
<pb:KR4h0029_WYG_023-2b>¶
髙懐不愛三公府白水青山滿近郊¶
　　呈館公¶
磻溪莘野亦初閒去逐功名遂不還豈有太平辭將相¶
却来髙卧對湖山冥心真出三千界注想長虚第一班¶
踽踽朱門舊時客冒寒衝雨到郊闗¶
　　元子發龍圖以程公詠三園詩見示亦成一篇¶
名園有一已堪&KR1118;勝事三園屬一家杖䇿可逰縁近宅¶
得春最久為多花人居玉府真仙格地占錢塘最物華¶
<pb:KR4h0029_WYG_023-3a>¶
見説江湖堂更好烟波清興浩無涯¶
　　題姑孰臺¶
青山便是𤣥暉宅采石相傳李白墳誰使浪仙来此住¶
姓名輝暎少知聞¶
　　戲寄葉縣黄魯直¶
西山曽夢巫山雨南浦常迷洛浦珠古縣寂寥官况冷¶
不知還憶舊觀無¶
　　贈武科胡七¶
<pb:KR4h0029_WYG_023-3b>¶
三尺青蛇丈二矛崛然来應武科求東南近出人才美¶
西北當寛帝顧憂戰馬夜嘶榆塞月征衣寒犯玉闗秋¶
古今將相皆無種好取班超萬里侯¶
　　和常父¶
平生苦厭家為累今日應如痛定人羣婢喧譁寧復有¶
孤燈瀟灑自相親温尋簡䇿評三豕㸃綴文章學受辛¶
誰謂丹楓㑹愁客深秋清思滿江濱¶
　　喜經父閣試第一¶
<pb:KR4h0029_WYG_023-4a>¶
决起南溟近北辰風雷含蓄待經綸殿前欲奏三千字¶
閣下先為第一人擢等定如唐處厚封侯終似漢平津¶
應嫌有弟真癡絶抱甕區區最苦辛¶
　　喜經父制䇿第一¶
過閣程文推首出臨軒親䇿復先鳴大科江左未嘗有¶
此事吾家真最榮獨步以才髙宇宙横飛不日到蓬瀛¶
翩翩斥鷃蒿莱下豈識鵬摶九萬程¶
親䇿賢良第一畨吾家羽翼蔚髙騫當時棄禄嫌民掾¶
<pb:KR4h0029_WYG_023-4b>¶
此日登科勝狀元四海望風期將相雙親聞榜慶兒孫¶
台州己有公台兆預約當行必踐言¶
　　初食鱭魚蔞蒿¶
魚從網師得蒿自麥田求斫鱠嘗鮮美調羮烹滑柔江¶
南見春物野次助晨羞人各甘香味鱸蓴未易侔¶
　　題夏大初丈髙居¶
入門巳可愛庭户復清隂更有池臺邃相連花木深山¶
川供隠几風月伴抽簮七十鬚渾黑知公但養心¶
<pb:KR4h0029_WYG_023-5a>¶
　　萃勝亭¶
蕭灑東堂秋正皎思尋一徑上幽亭天生喬木為欹盖¶
地借羣山作畫屛有志休官頭未白多情好客眼偏青¶
知公故欲来髙處目送飛鴻在杳𡨕¶
　　滕元發池州蕭相樓¶
相國當時此建旄正如今日擁三刀規摹忽起凌千尺¶
意氣相期在一陶柱礎下連坤軸壯簷牙斜挿斗杓髙¶
觀公磊落真人傑莫向江山賦楚騷¶
<pb:KR4h0029_WYG_023-5b>¶
　　再賦¶
廊廟之才守一州暮年名位等鄼侯簮纓七葉皆當軸¶
棟宇千章為起樓撫事蕭條人己逺臨風慷慨意相投¶
期公便握璣衡去留取餘光照斗牛¶
　　哭張子禮¶
漾檝貴池郡傷心甘澤園笑言成死别風味想生存花¶
木春無主蒿莱晝掩門尚思歌舞㑹些語為招魂¶
　　出郊¶
<pb:KR4h0029_WYG_023-6a>¶
田下泉鳴春雨晴新秧無數已齊生一年農事從今始¶
㑹見西風玉粒成¶
　　松花¶
曽聞髙節冐冰霜三月開花滿路香虱鬛龍鱗今老大¶
學他挑弄色輕黄¶
　　蓮葉¶
蓮葉田田出水齊清香巳有曉風吹物華光景人誰覺¶
便是花開結子時¶
<pb:KR4h0029_WYG_023-6b>¶
　　清暉館¶
湖山秀氣合庭榭緑隂初吹臘新嘗酒鳴榔旋取魚青¶
規諫官疏丹轂使臣車醉尉無儀檢將軍莫怪渠¶
　　花望之弄璋亭¶
開亭面峯島来客慶桑弧屢種藍田玉新還合浦珠海¶
&KR0065;桃結子天外鳯生雛莫笑軒楹陋髙門即似于¶
　　西軒¶
新作朱門向水開雖臨行路少塵埃久藏勝境因人發¶
<pb:KR4h0029_WYG_023-7a>¶
盡放青山入坐来樹影轉簷棋未散荷香飄枕夢初回¶
晩年事事皆疎懶頼得閒官養不才¶
　　夏晝¶
落花寧是穢啼鳥不為喧野水從侵道青山任塞門吏¶
身閒似隠官舍静於村開巻何曽讀風来只自翻¶
　　和唐林夫游家園¶
荒園忽報枉髙旌旋設屛帷當小亭重複江山天外逺¶
回還松竹坐中青勸斟美酒罍頻恥看跋名書墨尚馨¶
<pb:KR4h0029_WYG_023-7b>¶
莫笑區區身未退待公鵬擊我鴻𡨕¶
　　庾樓¶
髙城枕浩𣺌層層壓崔嵬路繞清隂上山分爽氣来天¶
低風動幕空迥月浮杯逺眼征㠶盡涼襟細雨開行人¶
望蓬島游客比春&KR0279;豈獨登臨勝扶傾不易才¶
　　夏夜¶
小雨初收深夜涼杖藜徐步立回塘一天星月清人意¶
四面芙蕖遺我香大隠嘗聞在朝市昔人何必濯滄浪¶
<pb:KR4h0029_WYG_023-8a>¶
應官粗了心無事便是逍遥物外鄉¶
　　種花口號¶
幽居装景要多般帶雨移花便得看禁奈久長顔色好¶
繞階更使種鷄冠¶
蜀葵萱草陳根在金鳯鷄冠著地栽併作暑天庭户景¶
深叢時見一花開¶
　　池上¶
汲水添池池巳深小魚無數亂浮沉緑萍荷葉皆涼冷¶
<pb:KR4h0029_WYG_023-8b>¶
更有庭柯百尺隂¶
羣魚散漫吸新水好鳥間闗啼翠隂悠然物我俱自得¶
一霎南風吹我襟¶
　　桂堂¶
團團濃緑隔忩紗曽見叢生障海涯太守作堂真好事¶
謫仙題榜更増華孤根直節非今日秀氣清香自一家¶
氣候人間應較晩月中子落此開花(此桂八月/花始盛開)¶
　　通判成郎中生日人凡送香合夀星皆不受獨以¶
<pb:KR4h0029_WYG_023-9a>¶
　　　詩獻¶
和似陽春静似山謳謡千里祝公年暫留卑濕江城地¶
且慶舒長夏景天盛徳自當増夀考髙才行且復蕃宣¶
香奩畫軸知無用只有詩篇不值錢¶
　　詩致卓道士靈座¶
隂陽藻鑑兩俱優落落髙談氣似秋仙馭晩留山水國¶
客星曽入帝王州却乗眇莽歸三島空葬衣冠付一丘¶
作頌馳書謝人世知君平昔悟浮休¶
<pb:KR4h0029_WYG_023-9b>¶
　　次韻王通叟¶
春生湘浦即當還窮覽雲山得據鞍灑落文章終不俗¶
從容談笑尚能歡千金駿馬將辭主一曲胡琴遂掩棺¶
世事相因古如此誰知魯國累邯郸¶
　　夏日甘寢¶
迴風動水葉細雨濕蛛絲心下無閒事人間有此時㣲¶
涼紗半捲幽夢角徐吹此興惟吾解兒曹莫使知¶
　　晩興¶
<pb:KR4h0029_WYG_023-10a>¶
驟雨行荷葉嘈嘈如語言髙齋正薄暮宴坐不知喧極¶
静開心地新涼入髩根交游何用絶自罕到吾門¶
　　張子明自廬山歸云十五夜桂子落於太平觀鄉¶
　　　人謂之大熟子豐年之兆也¶
誰撼月中丹桂枝墮階圓實似珠璣山中道人拾不盡¶
湖上仙人攜得歸半夜香風飄澗壑一時甘雨徧郊圻¶
與公寄籍皆江國且喜田園嵗不饑¶
　　寄康林¶
<pb:KR4h0029_WYG_023-10b>¶
北音融結本輕清欲學含糊想未能晩節絃歌應自笑¶
終朝簿領更相仍九江土壤多卑濕三伏雲氛正鬱蒸¶
宴坐知君無暑氣風標自敵玉壺冰¶
　　詠蜀葵¶
綽約佳人淡薄粧天真自恃不熏香低頭無語嬌尤甚¶
更著新翻淺色黄¶
　　詠荷花¶
一花一葉自相連待得花開葉巳圓應為施朱嫌太赤¶
<pb:KR4h0029_WYG_023-11a>¶
故將嫩綠間嬋娟¶
　　晩興¶
展簟當簷卧微風送晩涼雲移自徐疾蕉舞更低昂結¶
網蛛縈足歸巢鳥亂行支離聊度日那復論行藏¶
　　送吳全甫中舎倅無為¶
海沂歌舞待王祥喜得淮南一道堂軍號無為巳閒暇¶
地連秋浦更清涼進趨黽勉心應懶退食優游䇿最長¶
我住廬山欲招隠為君先去種松篁¶
<pb:KR4h0029_WYG_023-11b>¶
　　晩涼¶
晩涼睡覺欲何之散步徜徉曲沼西更上曹亭望江水¶
畫&KR0657;却檥白龍堤¶
晩涼睡覺坐前軒悄寂無人共語言近見南山片雲起¶
滿塘荷葉雨聲喧¶
　　賦程氏雲庵¶
蕭然隠几坐終日白雲間觸石未全起無心聊與閒幽¶
篁相映帶絶頂有躋攀最稱侵寒望淮南雪滿山¶
<pb:KR4h0029_WYG_023-12a>¶
　　常父相率作吳丞相挽詞¶
久勌調羮手新尋辟榖方謂還周衮繡重補舜衣裳忽¶
報中台拆同嗟一鑑亡森然棟梁氣今此掩黄腸¶
鳴玉東西府藏舟辰己年鹽梅捐鼎實箕尾返星躔隂¶
徳元豐政遺書太史編後人瞻髣髴圖像在凌煙¶
　　霽夜¶
寂歴簾櫳深夜明睡迴清夢戍墻鈴狂風送雨己何處¶
淡月籠雲猶未醒早有秋聲隨墮葉獨將涼意伴流螢¶
<pb:KR4h0029_WYG_023-12b>¶
明朝準擬南軒望洗出廬山萬丈青¶
　　晩望¶
秋江水自壯更值雨滂沱落日增野興連天吹細波城¶
依湓浦近舟傍栁湖多吾己忘清濁安知孺子歌¶
　　禾熟三首¶
百里西風禾黍香鳴泉落竇榖登場老牛粗了耕耘債¶
齧草坡頭卧夕陽¶
豐年氣象慰人心鳥雀啾嘲亦好音玉食兒郎豈知此¶
<pb:KR4h0029_WYG_023-13a>¶
田家粒粒是黄金¶
雨足川原還驟晴天心㫁送此秋成榖收顆顆皆堅好¶
想見新炊照盌明¶
　　深夜¶
閴寂方深夜清涼别一天臨風但獨立愛月不成眠戍¶
漏傳聲小庭柯轉影圓露寒侵背側移榻近堂前¶
　　和朱君况卜居¶
吾身當老此園中世路﨑嶇幾萬重且飽稻粱隨雁鶩¶
<pb:KR4h0029_WYG_023-13b>¶
盡將雲雨付蛟龍求閒有志終須得招隠何人肯見從¶
且為莆田朱處士比隣先種七株松¶
　　和項元師見遺栁書¶
古今諸栁孰為强矯矯誠懸術最良自富詩才堪繼惲¶
兼深儒學有如芳當時屢獻箴規益末世惟傳翰墨光¶
石刻見貽真雅賜峥嶸筆力有餘剛¶
　　雞冠花¶
萌芽澆灌已成叢一一深紅間淺紅偏近黄昏顔色好¶
<pb:KR4h0029_WYG_023-14a>¶
分明秋景畫圖中¶
　　睡起¶
睡起西風掠鬢輕蕭然庭院晩寒生浮雲便作飛鴻意¶
細雨仍兼落葉聲物不求餘隨處足事如能省即心清¶
山林朝市皆相似何必區區隠釣耕¶
　　送郎祖仁奉禮¶
碧落聲華盖世髙哀烏才業亦時豪靈淵自出駒千里¶
丹穴今看鳯一毛方畧從容能處事精神洒落見揮毫¶
<pb:KR4h0029_WYG_023-14b>¶
東行想足資清興江上秋風捲怒濤¶
　　次韻孫亨甫見寄¶
進多齟齬退為安未省乗軒勝抱闗半世青衫貧為禄¶
新秋明鏡老催顔紛紛江上風吹葉漠漠淮南雨暗山¶
欲和佳篇寄相憶韻嚴詞峭不容攀¶
　　唐林夫累恵書字法絶精以詩補之¶
毎承勞問意何窮尤喜真行字頗工蕭散正如君子性¶
頡頏兼得古人風曽經廷諍毫端直自有家藏硯色紅¶
<pb:KR4h0029_WYG_023-15a>¶
雅稱玉堂詞翰手枉留山邑簿書中¶
　　至城南别祖仁未歸約文之不至¶
送客栁亭晩倚欄秋雨酣風烟滿湖上景物似江南蕭¶
洒憐神往從容憶手談老来心易折離緒己難堪¶
　　對菊有懐郎祖仁¶
薄寒初著裌衣裳日景中分不短長池館虚明開水石¶
園林搖落受風霜黄花滿檻金鈴秀白酒盈樽玉液香¶
未老不須雲母粉且教絃筦奏清商¶
<pb:KR4h0029_WYG_023-15b>¶
　　知郡大博臨宴公宇詩以為謝唐林夫在席¶
眷深賢守已㤀形肯屈旌旗到小亭坐有嘉賓仙骨秀¶
門無俗客暮山青薦樽施遣供蔬甲秉燭相隨看菊鈴¶
欲識主人書館淡短檠燈火漆函經¶
　　秋夕旅館談禪用元韻呈林夫¶
義以酬知不願形孤標直氣蔚亭亭天涯調官頭將白¶
江上論文眼倍青自性本空觀水月外塵相染喻風鈴¶
昨宵共説無生話勝讀西来一藏經¶
<pb:KR4h0029_WYG_023-16a>¶
　　林夫訪及書室夜話又用元韻¶
珠玉相輝媿我形正如朽壤附雲亭宦情己比春雲薄¶
交義猶期老柏青坐久北忩號過雁談餘荒戍咽疎鈴¶
知君不厭寒宵景世上風霜已屡經¶
　　至城東作¶
地形磅礴接匡廬曠野人烟乍有無栖畆稻&KR0413;方待穫¶
識家雞犬各隨呼農耕半嶺如僧衲牧跨羸牛似畫圖¶
官守投閒省墳柏滿林霜露涕沾濡¶
<pb:KR4h0029_WYG_023-16b>¶
出郭二十里依山八九家茅岡風巻燒土井雨推沙凍¶
蝶依殘菊幽禽立卧槎路&KR0065;桃李木猶發小春花¶
　　惜菊¶
碧玉枝條手自分花開晩節最憐君斜簮短髪能迴老¶
滿泛清樽要助醺著雨半荒猶爛漫繞欄三嗅倍氤氲¶
更收殘蘂縫為枕長得好香深夜聞¶
　　西齋冬夕¶
平生疎野得江湖嵗暮西齋擁一爐雨滴空堦如自語¶
<pb:KR4h0029_WYG_023-17a>¶
風吹長木更相呼世間寵辱收棋局樓上光隂入酒壺¶
近日睡時全少夢攀縁狂想自知無¶
　　冬夕即席作¶
燭滴胡桃淚香蟠春蚓灰酒花隨煖聚酥蘂帶寒開自¶
有清歌送惟聞畫角催隔簾疑曉色雪壓數枝梅¶
　　至日作¶
年光吹盡任飛灰且慶舒長舉壽杯積晦彌旬三尺雨¶
新陽半夜一聲雷家人環坐相酬勸賀客先期戒徃来¶
<pb:KR4h0029_WYG_023-17b>¶
熟醉騰騰成小睡晩寒更起恥殘罍¶
　　小菴初成奉酬元師¶
伐竹誅茅挂織蒲半規小榻一方爐不隨健鶻摩空去¶
且免窮猿失木呼自有琴書增道氣别開世界在仙壺¶
幽人欲到知何意若説真菴彼豈無¶
　　口占¶
東皇旌節下蓬壺一夕芳菲徧海隅紅破露花將引蝶¶
綠深烟栁已藏烏異鄉旅食頻年久故國風光此日殊¶
<pb:KR4h0029_WYG_023-18a>¶
常是登髙牽望眼醉吟今喜在江湖¶
　　寄常父¶
紅蓮綠水本優游清絶東南七寳州見説新書亦多事¶
毎聞沿檄少歸休少年共計駒千里末路堪嗟狢一丘¶
正是江&KR0065;桃李月雞鳴度曲寄離憂¶
　　和劉江寧韻送張天覺同年三首¶
傾盖逢吾喜開樽為子斟笑談天下事忠義古人心戢¶
翼丹霄逺藏鱗赤壁深彈冠行且起朝列遲華簮¶
<pb:KR4h0029_WYG_023-18b>¶
酒可平孤悶無辭滿滿斟劍横牛斗氣松抱雪霜心澤¶
國波濤壯春天霧雨深清哀記風采白筆舊曾簮¶
戲挹東溟水期將北斗斟大鵬誰振翼老鸛未償心巻¶
箔江天靜停檣野岸深晨羞聊一飽荻筍正如簮¶
　　寄題蕭升之姨夫竹軒¶
開軒君子意種竹嵗寒心髙節凌雲秀孤根得地深秋¶
暄溪上雨暝宿嶺頭禽預約疏三徑他時伴醉吟¶
　　席上送孫知損通直廣東漕¶
<pb:KR4h0029_WYG_023-19a>¶
度峽經瀧行路難嶺猿越鳥避旌竿身從日下恩光暖¶
聲落天南暑氣寒事國以忠寧計逺與人為福莫如安¶
觀公才大宜髙位豈復區區久外官¶
　　春晩遣興¶
紛紛柳絮入簾飛正是酴醿花發時㫁送日長惟有睡¶
留連春去可無詩狂鞭迸筍偏當户緑葉成隂巧覆墀¶
百舌聲中斜照晩翛然衰鬢任風吹¶
　　上己飲於湖上¶
<pb:KR4h0029_WYG_023-19b>¶
城南春己老湖上雨初晴草作忘憂綠風為解愠清楊¶
花輕欲下菱葉細方生酒影低雲木歌聲伴畫鸎賞心¶
殘蘂在幽曲小舟横却笑蘭亭㑹吟詩半不成¶
　　口占¶
積水深踰丈髙林繞若城蝦蟆朝合吹鸜鵒夜傳更難¶
轉長沙袖空塵孺子纓生涯吾尚闕浥浥羨農耕¶
　　寄題蕭文照閣¶
虚明敞髙閣清淺對方塘軒冕㤀懐久江湖寓興長紅¶
<pb:KR4h0029_WYG_023-20a>¶
蕖開細雨白鳥下殘陽不挂人間事逍遥自一鄉¶
　　謝郟正甫¶
當年輦轂㕘農正今日江湖望嵗星冷局自安心有素¶
故人相後眼偏青幅巾舒散殊官屬華衮騰驤入帝庭¶
一薦未為門下徳荷公敦篤好㤀形¶
　　送周文之主簿¶
俊逸駒千里孤髙桂一枝清才比栖棘餘事付枯棋小¶
邑今官滿當塗半己知揚舲發江浦策馬望京師待詔¶
<pb:KR4h0029_WYG_023-20b>¶
須金馬支床笑玉龜都塵亦可畏莫遣素衣緇¶
　　夏日游湖亭¶
漫漫湖水拍堤浮欲到南亭泛小舟平日登臨如别境¶
後来語笑尚中流採菱斫鯉皆新美賭酒圍棋自獻酬¶
對面火雲髙萬丈誰知此地有清秋¶
　　倦夜¶
滅燭恐招蛟迎風罷揜門讀書都己廢就枕益加煩缺¶
月籠烟淡羣星帶暑昏徐行得住處荷葉滿南軒¶
<pb:KR4h0029_WYG_023-21a>¶
　　與張子明飲湖亭¶
小艇衝湖過幽亭枕水虚風来荷氣外人在木隂餘濕¶
印開新酒長茭族貫魚遥看鶴歸處便是謫仙居¶
　　大暑¶
澤國己炎暑夏天仍永朝炙床爐燄熾薫野水波揺飛¶
鳥不敢度鳴蟬應自焦可憐花葉好顦顇苦霜凋¶
　　入山馬上口占¶
奕奕秋光照眼明野香山秀互相迎路穿䝉宻無人見¶
<pb:KR4h0029_WYG_023-21b>¶
天借隂涼助我行小竇濺流如貝玉松風疎韻作韶莖¶
一重一揜塵埃逺故比城中分外清¶
　　再用元韻呈熊伯通¶
一望膺門眼己明欣然倒屣辱公迎林泉真作仙人宅¶
杖屨容㕘長者行道論風生揮玉塵渇心塵積飲金莖¶
怱怱短棹依城去連日西齋夢寐清¶
　　寄熊伯通¶
南山九疊勢干霄中有長松䕃寸苗好景常聞太平觀¶
<pb:KR4h0029_WYG_023-22a>¶
謫仙更住上清橋風吹石徑秋聲早泉落雲根暑氣消¶
方外相期䝉雅眷只應心隠不須招¶
　　再用霄字韻¶
豁然披霧睹青霄沛若為霖洒旱苗身逐歸雲朝傃洞¶
心隨流水暮縈橋人情不用相輕重物理從来互長消¶
器業如公合廊廟佇聞尺一有嘉招¶
　　初伏夜坐¶
露坐己侵夜炎威猶未收何言百蟲噪無故一星流苦¶
<pb:KR4h0029_WYG_023-22b>¶
渇須漿解微涼以扇求頒冰是今日堆玉想神州¶
　　池上作¶
寂歴人初定逍遥物己齊夜涼天似水月在小橋西¶
　　午眠¶
雨盪炎天氣風生喬木隂清涼一枕睡勝得萬黄金¶
　　早秋¶
一雨洗煩熇涼風開早秋散行身覺快甘寢夢相求己¶
作黄花意誰為墮葉愁南山青似染準擬更登樓¶
<pb:KR4h0029_WYG_023-23a>¶
　　七夕¶
髙列&KR0438;華結綵樓半空燈燭照清秋秖應用盡人間巧¶
更欲逺從天上求¶
　　送馬朝請使廣西¶
海水揚波今合清秋風千里使華行言皆有道非徒發¶
事若無心更不生談笑從容懐逺俗琴書瀟灑寄髙情¶
佇聞靜勝諸蠻服何必樓船十萬兵¶
　　八月十六日翫月¶
<pb:KR4h0029_WYG_023-23b>¶
團團冰鏡吐清輝今夜何如昨夜時只恐月光無好惡¶
自憐人意有盈虧風摩露洗非常潔地濶天髙是處宜¶
百尺曹亭吾獨有更教玉&KR1055;倚欄吹¶
　　送郭明叔任分寧¶
西安蕭洒我常游去自脩川泛小舟民本豐饒矜氣節¶
士多儒雅出公侯梅山晩翠屏當户茶井春芽雪滿甌¶
預想弦歌富閒暇白雲深倚鳯凰樓¶
　　送提舉太平觀熊舎人¶
<pb:KR4h0029_WYG_023-24a>¶
未歸西掖掌絲綸且面南譙作守臣三巳何嘗觀愠色¶
一鳴從此却驚人朱轓暫去求民瘼黄闥行當秉國鈞¶
記取廬山公舊隠幾多草木待青春¶
江州幾日到滁州風送征帆暮不收幽谷水聲先入夢¶
爐峯山色逺隨舟素無公事多閒暇當有新詩自唱酬¶
寂寞舊居誰復顧桂花深鎻一堂秋¶
髙才喻蜀策攜羌凜凜威名動四方裁正稷宫新法度¶
發揮詞掖好文章暫還紫府烟霞冷却上青霄道路長¶
<pb:KR4h0029_WYG_023-24b>¶
寄語吏民休浪喜使君寧久在滁陽¶
　　熊伯通阻風未發拏舟就謁留飲數杯¶
清晨已送君南浦薄暮未行天北風此别謾言千里逺¶
笑談還此一樽同鐵山重叠雲垂地玉馬騰驤浪駕空¶
涉險臨危須自戒且維舟楫莫怱怱¶
　　送沈行奉議赴辟陜西¶
除詔移闗陜征途半斗牛落帆江浦月躍馬戍垣秋葱¶
嶺霜吹劍龍堆雪㸃裘兵家破竹勢幕府湧泉謀且作¶
<pb:KR4h0029_WYG_023-25a>¶
從軍樂安知出塞愁觀公頗豐下努力取封侯¶
　　送覺兹住鳯山¶
十年虎谿老却上羌山岑今囘江西去與人傳法音谷¶
虚聊應物雲出本無心猿鶴空相怨舊菴松檜深¶
　　九月十八日作¶
秋来常苦熱今日令方行浩浩風吹木㝠㝠雨壓城薄¶
寒如解愠殘序亦闗情曉鏡須驚老催人白髪生¶
　　蘇子由寄題小菴詩用元韻和¶
<pb:KR4h0029_WYG_023-25b>¶
官身粗應三錢府吏隠聊開一草菴擁砌幽篁如月映¶
覆簷喬木與天㕘畏人自比藏頭雉老世今同作蛹蠶¶
豈獨㤀言兼閉息舌津晨潄不勝甘¶
　　陶寺丞挽詩¶
清徳如彭澤髙名繼隠居弦歌非我志泉石愛吾廬世¶
事㝠心外門風積慶餘魚軒偕鶴髪歸塟引雙車¶
　　黄道士求詩戲為口號贈之¶
黄君有術吾將面不似尋常問進身二頃良田數間屋¶
<pb:KR4h0029_WYG_023-26a>¶
幾時得作一閒人¶
　　冬晝作¶
霜隂收欲盡斑駁意初晴漸喜山將出只愁雲更生鳥¶
窺晡後屋雞唱午間城灰拆紅爐火㣲煎傍耳鳴¶
　　十一月¶
欲雪還成雨垂霜却變隂封疆五嶺近甲子二冬深宻¶
葉猶低户微風尚快襟松筠雜蕭艾都有嵗寒心¶
　　冬曉¶
<pb:KR4h0029_WYG_023-26b>¶
城上猶吹角官㕔己罷更粗疎知我性懶惰亦人情入¶
被嚴霜冷横牎半月明翻身更甘寢雞唱第三聲¶
　　正月三日唐林夫舟中醉題¶
屢伏青蒲地嘗登羣玉山家貧甘逺適道直得生還瘴¶
癘謳吟外風波笑傲間今朝一樽酒萬事付酡顔¶
　　四日郡集於景徳寺¶
冷鐸殘香僧舍開斜風細雨坐中来使君豈是憎歌舞¶
自出胡琴送酒杯(是囗督闕使者錢公在焉著令禁/樂公家有妾善胡琴彈以娛賓)¶
<pb:KR4h0029_WYG_023-27a>¶
　　馬上口占¶
澗㡳泉初動山頭雪尚深凍條桑破眼燒地草抽心揺¶
落殊非昔芳菲想自今浮雲多意思已解作春隂¶
　　守倅自開元觀食起欲徃紫極宫道過余之家園¶
　　　乃屈同游太守自以為能知地形余故議卜居¶
　　　之處也以詩謝焉¶
東巳窺丹井西將造嘿軒半途留使騎枉道至家園敗¶
葉深埋砌清隂宻擁門生涯為廢宅景物似荒村經始¶
<pb:KR4h0029_WYG_023-27b>¶
慙謀拙臨軒肯屈尊竹間煩佇立髙誼見公存¶
　　據案小睡¶
春氣已囘人困頓雨聲不㫁夜潺湲四支退食昏如醉¶
兩眼看書澀有烟散帙横經那肻讀埋頭曲肘即成眠¶
只愁稚子窺吾懶豈畏諸公誚腹便¶
　　南軒¶
細雨紛紛不見山巻簾烟景畫圖間一池春水風吹皺¶
戲鴨鳴鷗作隊閒¶
<pb:KR4h0029_WYG_023-28a>¶
　　戲為難韻同官和之¶
稚栁將成線殘梅尚有柎破春寒料峭送晩角喑嗚地¶
僻閒賓榻泥深隔酒壚此時愁寂寞幽悶寄操觚¶
　　賈誼¶
措置由来有後先運行無跡盍觀天色黄數五疑非急¶
此事知君正少年¶
　　子瞻子由各有寄題小葊詩却用元韻和呈¶
二公俊軌皆千里兩首新詩寄一菴大隠市朝希柱史¶
<pb:KR4h0029_WYG_023-28b>¶
好奇兄弟有岑㕘雪天凍坐癡于雀兩夕春眠困若蠶¶
不是本来忘世味便投閒寂亦難甘¶
　　久雨不止二月半以勅醮廬山真君殿入夜星月¶
　　　皎然¶
連朝苦隂雨入夜月華新清醮今當夕真君信有神燈¶
光想如晝香氣自生春水旱多為害當思今為民¶
　　寄題蕭丈止亭¶
削跡忘當世開亭枕近郊情非惡冕紱樂不似衡茅靜¶
<pb:KR4h0029_WYG_023-29a>¶
看雲歸岫閒知鸛在巢春風動幽興植杖數花苞¶
　　春夜¶
酒醒殘月在西廂悄悄重城春夜長何物與人清意思¶
瑞香花發一亭香¶
　　和經父寄張績¶
蕭蕭木落洞庭湖一葉扁舟盡室居吾道已衰投直筆¶
人情難合巻長裾重輕自繫朝廷勢褒貶猶存史䇿書¶
所遇于天皆有分未將鯢鮒羨鯨魚¶
<pb:KR4h0029_WYG_023-29b>¶
　　阻風呈經父¶
風響翻空若疾雷舟行值此頗淹囘坐看鷗鶩浮波去¶
近見蛟龍帶雨来春色未還江上栁雪香誰寄嶺頭梅¶
欲收美景陪清唱恨乏當時子建才¶
　　詠㯭¶
以小能行大天機寄物形沿流最有助深壑屢嘗經迅¶
速功無比謳鴉韻可聽江空挿羽翼水府散雷霆駕浪¶
来湘浦揺風過洞庭侵凌秋島霧破碎暮灣星雁鶩驚¶
<pb:KR4h0029_WYG_023-30a>¶
羣起蛟龍睡一醒浩然乗此興東去絶滄溟¶
　　詠柁¶
厥初誰創物似此亦難求擺合千尋浪囘旋萬斛舟行¶
如一卧扇力敵九氂牛出没居相半東西勢自由髙風¶
當絶倚淺瀬亦徐收軋軋㣲鳴曉峩峩逈浸秋隨灣掉¶
轉尾避石掣開頭自有施功地何嘗厭下流¶
　　至日阻風飲於轉運行衙呈經父¶
杜渚停風棹華堂置酒壺雲低岳陽市雪滿洞庭湖醉¶
<pb:KR4h0029_WYG_023-30b>¶
眼看梅蘂歡心合棣柎去年今夕夢江國面京都¶
　　和經父寄張績¶
解縱梟䲭啄鳯凰天心似此亦難詳但知斬馬凴孤劍¶
豈為摧車避太行得者折腰猶下列失之垂翅合南翔¶
不如長揖塵埃去同老逍遥物外鄉¶
半通官職萬人才巻蓄經綸未得開鸞鳯託巢雖枳棘¶
神仙定籍己蓬莱但存漆室葵心在莫學荆山玉淚哀¶
倚伏萬端寧有定塞翁失馬尚歸来¶
<pb:KR4h0029_WYG_023-31a>¶
　　和經父登黄鶴樓¶
&KR0232;靄重沙望不窮坐收千里一樽中天&KR0065;江漢波濤濶¶
地下神仙窟宅通窓影偷来湓浦白簷光飛入沔城紅¶
豁然己盡登臨興雲閣章亭謾在東¶
　　詠冰¶
厚薄因風結方圓隨器成黄河白馬渡大澤老狐行暖¶
曲流雲液隅甃晃水精皎然心一寸願比玉壺清¶
　　詠網¶
<pb:KR4h0029_WYG_023-31b>¶
己向晴漪下還于晩架張鱗餘銀皎皎目帶淚浪浪細¶
入詩人詠輕隨釣叟裝結繩相效久遺象本歸藏¶
　　瑞香花¶
去年荆楚賞芳菲今嵗江淮水𣺌瀰緑髪方當少壯日¶
清樽不負艷陽時風波此去猶千里桃杏何縁見一枝¶
獨有瑞香花兩檻逺將春色自相隨¶
　　李白祠堂¶
灑落風標真謫仙精神猶恐筆難傳文章若出斯人手¶
<pb:KR4h0029_WYG_023-32a>¶
壯浪雄豪一自然¶
太白之精出李白詩中元帥酒家豪軒然眉目已如此¶
况著當年宫錦袍¶
　　雙頭牡丹¶
牡丹意態己無窮况是連房鬭淺紅曉色競開雙萼上¶
春光分占一枝中娥英窈窕臨湘浦姊妹輕盈倚漢宫¶
只為多嬌便相妬芳心相隔不相同¶
　　寄經父¶
<pb:KR4h0029_WYG_023-32b>¶
借問東来常太晩富春亭下艤扁舟隂天漠漠行梅雨¶
寒色蕭蕭報麥秋曲渚浪平猶未渡隔江風𦂳不勝愁¶
此中望㫁相思眼家在蓬莱更倚樓¶
　　選官圖口號¶
環合官圖展觀呼象子圓飛騰隨八赤摧折在雙𤣥己¶
貴翻投裔將薨却上天須臾文換武俄頃後馳先錯雜¶
賢愚品偏頗造化權望移情欲脱患失膽俱懸愠色觀¶
三己豪心待九遷寧知即罷局榮辱兩茫然¶
<pb:KR4h0029_WYG_023-33a>¶
　¶
　¶
　¶
　¶
　¶
　¶
　¶
　¶
<pb:KR4h0029_WYG_023-33b>¶
　¶
　¶
　¶
　¶
　¶
　¶
　¶
　清江三孔集巻二十三¶
