# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:34.942116
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0029_WYG_013-1a>¶
欽定四庫全書¶
　清江三孔集巻十三¶
　　　　　　　　　　　　宋　孔武仲　撰¶
　啟狀¶
　　代進官謝執政啟¶
出領藩維寂無善最進遷品秩亟對龍光祗讀命詞不¶
任感涕竊尋中散大夫之號是惟前朝正卿之聨時異¶
名殊寛由制作之聖秩優禄厚益知付與之難藐是庸¶
<pb:KR4h0029_WYG_013-1b>¶
愚豈宜忝冐伏念某志雖勉𢡟才不敏強頃自先朝常¶
居列寺本乏㡬先之慮遂干邦憲之明尚頼至仁祗從¶
輕典降官一等以警其尤假節三朝亦觀其効未推遷¶
于嵗律已牽復于寵名雖聖度之并容不遺草芥䆒公¶
言之所出實繫鈞衡此盖伏遇某官端委廟堂儀刑天¶
下賢能並用各隨噐而使令賞罰所加必原情而輕重¶
致兹孤拙亦預甄升敢不追尋已徃之愆黙警未然之¶
事庶有萬分之補以酬再造之私¶
<pb:KR4h0029_WYG_013-2a>¶
　　代問候按察官啟¶
伏以寄迹湖濵聞風朝右官聨有守莫造于門闌使節¶
所臨幸當于部屬夙宵待察欣畏交懐風霜仍届于凛¶
秋徒御已馳于近境藹然福祉來相興居恭以察舉察¶
院學到淵源才任經濟早遇明良之會專持風憲之雄¶
謀不為身言皆稱㫖大廷之下共憚其方嚴聖政云初¶
尤謹于遐逖遂分斧繡來按衡湘奉漢皇寛大之書擁¶
孟博澄清之轡布宣睿徳自臻南紀之安啟沃宸聰行¶
<pb:KR4h0029_WYG_013-2b>¶
奉西清之對某比承約束益勉施為雖多瘝曠之憂顧¶
有趨瞻之喜更祈上為帝眷益保天倪¶
　　代人賀越帥趙大資啟¶
光奉制文寵臨督府伏惟慶慰恭以某官行兼忠孝識¶
造機深山甫將明功著當代楊震清白名重本朝親逢¶
干載之隆進位羣公之右弼諧帝治入則參霖雨之司¶
藩屏王家出則為金城之倚言載廊廟功書旂常跨前¶
哲而彌髙處大位而不屑武侯節制巴庸之俗既清謝¶
<pb:KR4h0029_WYG_013-3a>¶
安風流江海之情未已果從懇請來殿名藩矧會剡之名¶
區控吴閩之絶域古為都會今總路兵湖山相環氣象¶
甚偉民講錢塘之舊政地隣太伯之故郷閭里多賢屢¶
下豫章之榻壺觴行樂更追秦望之㳺雖雅意之所安¶
顧輿情之尚鬱佇還衮職以廣頌聲海宇之間旦夕以¶
俟¶
　　代賀福逯蹇學士啟¶
起遷華秩就正劇權伏惟慶慰恭以某官天下碩儒朝¶
<pb:KR4h0029_WYG_013-3b>¶
中儁德屢出分于事任彌逺發于光華吾丘之在上前¶
雅多智畧汲黯之在河内數行便宜遂升䇿府之榮真¶
付亷車之重東南萬里暫倚于澄清旦暮十行佇登于¶
近宻側聆成命但積歡悰¶
　　代賀運判杜奉議狀¶
祗奉宸俞榮將路漕撰辰之吉賦政有初凡備位于屬¶
城共傾心于使節恭以某官禀天之秀立已以誠卓爾¶
吏師乆更于劇務藹然朝譽最簡于清𠂻上思嵗計之¶
<pb:KR4h0029_WYG_013-4a>¶
須賢詔以亷車而臨部運籌明敏周知邦用之原攬轡¶
從容已得人才之審中奉十行之褒異入聨三省之光¶
華天序炎歊福基純固更祈上為宗社精調寢興¶
　　賀發運冬至狀¶
太史占天預推于南至羣隂肅物今復于初陽已届令¶
辰宜膺景福恭以某官盡心于道事上以忠邅會唐虞¶
乆期于大用淵源晁董嘗進于讜言宜居左右之聨暫¶
領東南之寄天渠直指于象魏漕舟旁引于江湖粟溢¶
<pb:KR4h0029_WYG_013-4b>¶
太倉已上積年之最班趨上閣行歸近侍之華某守在¶
屬城心馳賔次¶
　　賀提刑大夫冬至狀(前詞同上/)¶
恭以某官宅心宏大造道淳深上膺睿聖之知出奉澄¶
清之使以明折獄人莫敢欺以恕議刑民用有恥佇對¶
非常之召兹為視履之祥某守在屬城心馳賓次¶
　　賀運判承議冬至狀¶
恭以某官大忠許國瓌望冠時上膺天眷之隆出奉使¶
<pb:KR4h0029_WYG_013-5a>¶
華之逺運籌精宻邦無之用之憂攬轡從容吏有望風¶
之畏佇聞異拜歸立本朝某守在屬城心馳賔次禱頌¶
之至敷述奚周¶
　　賀知府陳内翰冬至狀¶
律吕旋相今還于子位氣物交感初育于黄宫已届令¶
辰宜膺景福恭以某官以大賢之藴膺主上之知入直¶
玉堂炳文章于三代出持金印宣威惠于十州已隆屏¶
翰之功尚鬱縉紳之望孝宣綜核雖資共理之臣山甫¶
<pb:KR4h0029_WYG_013-5b>¶
將明佇有遄歸之召¶
　　賀提㸃胡朝奉冬至狀¶
恭以某官處躬直諒涖事詳明入聨著定之華出按泉¶
刀之利藹有時譽宅于帝心卓犖之才尚淹于煩使清¶
問之對用佇于嘉謀¶
　　賀發運使狀¶
公忠立已信敏在官贊揚膚使之華藉甚本朝之譽太¶
倉餘粟已奏于成功宣室問神佇膺于嚴召¶
<pb:KR4h0029_WYG_013-6a>¶
　　賀饒州李承議狀¶
某官學臻聖域名擅儒林馳傳四方屢奉皇華之使承¶
流千里更優循吏之風上心雖倚于蕃宣公論竊遲于¶
召用佇膺明陟歸領近司蕞爾鄰邦窘于官次末由趨¶
慶徒切馳誠¶
　　賀鄰郡五州狀¶
某官道藝充富聲寔著明入踐朝行素簡欽明之眷出¶
當郡寄更宜豈弟之風藹然讙謡施及鄰境褰帷露冕¶
<pb:KR4h0029_WYG_013-6b>¶
坐凝千里之安増秩賜金佇奉十行之奬¶
　　宰相賀冬狀¶
伏以律吕旋相今還于子位氣物交感潛育于黄宫事¶
隨新復慶與時會恭以僕射相公柱石之任夷夏所瞻¶
奮賢業以親逢贊聖謀之獨化運動樞極燮理隂陽九¶
功之歌已流于民頌五福所嚮咸集于相門某邈在江¶
湖阻登堦戺¶
　　執政賀冬狀¶
<pb:KR4h0029_WYG_013-7a>¶
伏以四序循環肇新于亞嵗六爻布畫今復于初陽豈¶
弟宜民神明降福恭以執政某官德名冠世儒術致君¶
謀謨廟堂宻符于睿斷運動樞極馴致于太和賢智逢¶
時中外受賜自獲舒長之旦益臻穰簡之休某邈在江¶
湖阻趨門仞¶
　　代賀右僕射韓相狀¶
伏審輟自樞庭擢為揆相制書所及驩頌攸同恭以僕¶
射相公秉德直方兼才文武親遇唐虞之盛際乆輸稷¶
<pb:KR4h0029_WYG_013-7b>¶
契之忠言出殿蕃宣入籌帷幄禮貌均隆于二府軍聲¶
旁警于四方屬真聖之纂圖進舊臣而共治遂膺爰立¶
兹曰徃諧烝彛太常紹隆于世績衮衣赤舄輝映于天¶
倫佇冠台司益熈帝載蕞然官守託在化鈞聞新命之¶
已行撫懦𠂻而増忭¶
　　代人賀司馬侍郎狀¶
伏審擢拜東臺入參大政得人之羙振古無逾恭以某¶
官間氣生賢真忠事上翺翔法從四朝居清近之班盤¶
<pb:KR4h0029_WYG_013-8a>¶
桓别都十年安閒散之地丘園之樂雖至縉紳之望愈¶
隆主上斷自淵衷考之枚卜不俟旬時之乆遂登鈞軸¶
之司惟法度待以更張有禮樂從而制作翕然興頌望¶
以太平黄闥近言遂歸于儒術文昌命相佇正于台司¶
某夙被奬憐比聞圖任忘寢與食喜千載之難(一作/親)逢¶
式舞且歌與庶民而共樂¶
　　代人賀司馬相公狀¶
伏審祗膺新命進拜上台凡在甄鎔舉深抃蹈竊以唐¶
<pb:KR4h0029_WYG_013-8b>¶
分三省僕射處其尊漢命百官丞相為之長盖天下樞¶
機之所會而人君注倚之最隆必得至賢俾當重任恭¶
以僕射相公朝之舊德儒者碩師學列聖人用舍必稽¶
于大道才周世務設施仍適于當時屬真主之纂圖起¶
宗臣而輔政聖賢相得共欣千載之逢法度更張深慰黎¶
元之望遂自東臺之峻越躋左揆之崇傳說三篇已尊¶
于爰立成王一相遂致于太平翼戴邦家求為柱石某¶
限兹守職不獲造門聞制㫖之已行與民心而共樂¶
<pb:KR4h0029_WYG_013-9a>¶
　　代人賀左丞狀¶
伏審簡在上知進居左轄伏惟慶慰恭以執政左丞學¶
通聖奥識達事為卓乎晁董之髙文對此唐虞之亨運¶
翺翔要近振舉綱維蔚為當世之名臣乆矣生民之被¶
澤遽遷四輔皆出于淵𠂻首冠二丞益當于重任佇膺¶
䇿拜俾正台司某繫滯湖濵逖逺門下無縁趨造但切¶
欣歡¶
　　代人到任謝執政啟¶
<pb:KR4h0029_WYG_013-9b>¶
恭承明命出臨巨藩忝冒為多兢榮交集竊惟定武之¶
都㑹寔居北道之要衝勁旅建營强敵接境方邉陲之¶
無事敦信睦以守盟惟平易可以近民惟中和可以樂¶
職尤資俊傑以重方維某志雖好脩才不逾衆荷特恩¶
之俊渥綴法從之髙華比居八座之聨曽蔑片言之補¶
乆糜厚禄已長伐禮之譏復借寵名更當推轂之遣此¶
盖伏遇某官羽翼聖治斡旋化鈞採箕斗之虚名付干¶
城之重寄緬維先子嘗牧此邦遺風可尋故老猶在蕞¶
<pb:KR4h0029_WYG_013-10a>¶
無肖似恐貽堂構之羞遵所施為庶有涓埃之効誓勤¶
夙夜以答生成¶
　　代人囬王安國啟¶
伏審奏藝中樞䇿名上第恭惟慶慰竊以古之取士考¶
其實而不信其華後之任人取其文而不觀其行自三¶
代賔興之禮廢而兩漢賢良之選用推其餘波至于進¶
士大抵粉飾為貴詞采相髙爰及熈朝尚存舊制翕然¶
羣彦趨此兩途其力倦于該洽而其巧足以彫刻則從¶
<pb:KR4h0029_WYG_013-10b>¶
進士之科其性厭于拘束而其贍足以放肆則就賢良¶
之舉互有長短更相是非然而不免挾書糊名之嚴¶
皆負發䇿决科之恥欲異常調莫非偉人某人業履素¶
優噐識兼茂以進士為非已所好故捨而不為以賢良¶
為未稱其才故乆之不就但以煒煌俊大之譽傾動海¶
宇注洋深逺之學結知朝廷果用宗工之言特從秘閣之¶
試拾巍科于閒暇登膴仕于須臾逢辰之榮在衆所慕顧¶
惟朽質乆饜盛名忝在搢紳喜見公朝之籲俊又于郵¶
<pb:KR4h0029_WYG_013-11a>¶
置先䝉謙德之惠書感悚之深敷宣莫悉¶
　　代荅孫司封啟¶
向承使棹暫止郡城愧主禮之荒疎荷朋歡之款宻爰¶
從暌濶頗切詠思方多事之沉迷闕然奏記何至懐之¶
謙抑先以貽書喜聞觀風之初茂廹視履之吉某官儀¶
朝端亮接物粹和其才有餘所至皆治五嶺之表均輸¶
素洽于善聲大江之東平獄已來于和氣佇膺召節别¶
渉餘涂更冀順序保調對揚寵渥¶
<pb:KR4h0029_WYG_013-11b>¶
　　代上浙路監司啟¶
叨奉宸恩出當藩寄莫年衰拙獲便鄉閭使者寛仁幸¶
依封部方炎歊之在候計按次之多閒衞生有經介福¶
無量恭惟某官天資絶俗人望光華風清百城課最諸¶
路奉宣恩德盖暫屈于軺車歸重朝廷當即馳于召節¶
更祈順序綏養副人願瞻¶
　　代與交代趙大資啟¶
託質鈞陶乆去熒煌之座抗塵京國曠馳咫尺之書比¶
<pb:KR4h0029_WYG_013-12a>¶
者出守稽隂行趨吳會豈獨繼仁人之後獲奉成規又¶
將登長者之堂竊承餘教(又云豈特觀舊令尹之政可/以䝉成又將登大君子之堂)¶
(因而/請教)南訛布序坐鎭餘閒恭惟味道之腴荷天之福某官¶
三朝元老百辟具瞻傳説鹽梅尚資經濟謝安江海自樂¶
退休暫再屈于撫綏當即還于樞極更祈上為宗社精¶
調寢興¶
　　代賀發運學士啟¶
伏審榮奉洪恩統司大計涓辰之吉秉節以臨恭惟某¶
<pb:KR4h0029_WYG_013-12b>¶
官度量冠時忠謀許國文章為縉紳之法才噐結凝旒¶
之知素翔翥于清華外剸裁于繁要漕輓長䇿貨財已¶
阜于邦中黜陟重權風采乆傾于天下果拜嘉于宸誥¶
特正位于使車綱紀風成豈履勞于餘刃功庸愈茂佇¶
陟用于近司某逺迹門牆守符封部方依德庇尤切離¶
心¶
　　代賀發運大諫啟¶
伏審光承詔㫖榮總訃司涓辰之剛視事云始恭惟慶¶
<pb:KR4h0029_WYG_013-13a>¶
慰伏以某官鴻文賁國偉識際天深結聖神之知洊更¶
中外之重聲猷籍甚鋒刃砉然惟東南漕輓之衡寔邦¶
國富強之本倚成心畫之善助給嵗儲之饒聰明方議¶
于設施逺近已傾于風采佇凝茂績别踐要途某素荷¶
顧存方依庥庇居官有限趨慶無階¶
　　代上沈待制啟¶
寵拜命書出鎮南服恭惟驩慶某官宅心樂易育德髙¶
明兼有文武之資迭更中外之任上優逺俗詔輟宗臣¶
<pb:KR4h0029_WYG_013-13b>¶
簮筆持囊進列論思之地褰帷杖鉞益尊綏撫之權威¶
聲流行邊境清謐金城倚重雖暫去于朝廷銅柱拓封¶
當即遷于樞極未遑上記先辱貽書感佩之深敷宣莫¶
悉¶
　　代上程司諫啟¶
就拜命書榮躋諫省恭惟驩慶某官畜將明之盛德秉¶
綏拊之重權簡畧綱條令自行于諸郡從容笑語威已¶
震于百蠻截然長城鎮是南服歴時之乆雖已及于代¶
<pb:KR4h0029_WYG_013-14a>¶
期增秩以留遂亟加于寵數此出朝廷之公議以寧嶺儌¶
之遐氓尚謂之淹未敢以慶乃䝉謙厚過示緘封其為¶
感銘不可言喻¶
　　代越州謝兩府啟¶
叨奉宸恩出當藩寄已就官守奉宣教條惟越絶之名¶
邦寔浙東之都會付之冗散懼不克堪出自陶鎔感無¶
以喻此盖伏遇某官處三公燮理之任抱一貫忠恕之¶
心逐物之宜各從所欲使人也噐不責其全致兹顓䝉竊¶
<pb:KR4h0029_WYG_013-14b>¶
此寵禄但當守太上之盛法撫乆困之罷氓惟竭駑材¶
上酬鈞造¶
　　謝兩制啟¶
罪戾之餘䝉恩出守衰遲之跡取道過鄉兹獲便安出¶
自推奬伏惟某官當文明之盛際據侍從之上㳺存心¶
誠忱待物忠恕借齒牙之餘論有根柢之先容乃使𤨏¶
林上膺優寄敢不勤于莅事靜以牧民惟有盡心可酬¶
知已¶
<pb:KR4h0029_WYG_013-15a>¶
　　小啟¶
昨者出守山隂告辭門下贈言溢羙撫已増榮方風雅¶
之道衰而故舊之誼廢夫何絶唱乃及孤生陽春白雪¶
之詞莫非寡和髙山流水之意亦為知音謹當刻在翠¶
珉傳之奕葉庶無失墜以報寵私¶
　　代罷郡謝隣郡啟¶
伏念某謬以弱才乆當郡寄侵尋嵗律已終三載之成¶
黽勉公家未有一毫之補頼仁封之宻邇覩賢者之施¶
<pb:KR4h0029_WYG_013-15b>¶
為卒免敗官盖由取法求言芘覆益用感銘恭以某人¶
朝之俊英吏之師表逢辰筮仕早騰籍甚之聲以此撫¶
民優在循良之績豈伊外補得滯横翎三省髙華已新¶
于唐制四門雜遝佇列于舜官方逺趨承以從行役更祈¶
保嗇少副願言¶
　　代罷郡謝本路監司啟¶
伏念某天機淺鮮門望單平習雕蟲之科仕非得已殫¶
鼯鼠之技動輒易窮叨奉朝恩俾分郡寄值大賢之出¶
<pb:KR4h0029_WYG_013-16a>¶
使承餘教以長民蕞爾一州亦兼六縣邈在江湖之表¶
旁連閩浙之間戸口頗繁風俗未厚喜争而忘恥挾術¶
而衒真每竭疲駑以當煩劇夙宵匪懈僅了于目前法¶
律可遵敢求于度外但虞敗事以致速辜豈期含德之¶
仁每示優容之意掩其瑕謫未嘗求備于人借以羽翰¶
使得及時而去儌倖至此積感盈中然而茂林者弱羽¶
之所歸巨浸者涓流之所集暌乖云始俯仰若驚積嵗¶
月于三期訖無小補望門䦨于千里難叙片言嵗律云¶
<pb:KR4h0029_WYG_013-16b>¶
秋江浙無事更祈上為宗社精調寢興¶
　　囘初登第狀(一云代/鄭秘校)¶
竊審入對清光巳登上第首承存記良切感銘主上陶¶
冶人文表章經訓六科取士不間于幽遐百郡薦能並¶
升于豪傑恭以新恩秘校持身粹美積學深長藹有聲華軼¶
于倫類雄飛未振嗟李將軍之數竒勇徃必前得孟施¶
舍之無懼遂膺上選聊試小官五斗折腰豈充于素願¶
干篇奏御更被于逺圖(闕/)¶
<pb:KR4h0029_WYG_013-17a>¶
　　回周秘校狀¶
伏審奉對中庭决科盛際交㳺素厚欣忭為深㳟以新¶
恩司法秘校擢秀儒林逢原聖域不矜世胄之顯自卜¶
天衢之亨發為文詞應無窮而愈有用之塲屋敵雖大¶
而必前遂膺賜第之榮尤副倚門之望還歸故府毋嫌¶
州縣之徒勞収擢羙才將見公侯之必復首承珍翰益¶
仰謙光感溢於中言不能盡¶
　　回程秘校狀¶
<pb:KR4h0029_WYG_013-17b>¶
伏審奉對中庭决科盛際伏惟慶慰㳟以某人天資俊¶
敏儒行脩明力學窮乎簡編羙聲著于庠序廼者詔書¶
取士衡石程文曾于稠衆之中獨察瓌竒之辨夜光入¶
握未嘗輕以示人騄駬追風始使駕而就道遂膺異選¶
益服羣言阿房論功杜牧宜升于髙第平原從仕稚圭¶
猶屈于小官首辱謙光見貽珍牘匏瓜繫迹未奉于從¶
容縞紵論文遂均于故舊感佩斯至敷述難詳¶
　　賀廖法曺啓¶
<pb:KR4h0029_WYG_013-18a>¶
伏審槐庭奉對桂籍登名伏惟慶慰㳟以某人玉德粹¶
温龍章煥炳少而好學最博于藝文長不諱窮所守者¶
道義淹回白屋沉抑壯圖主上紹興太平親試多士收¶
山林遺逸之彦使得詳言沛雨露龎鴻之恩俛從初仕¶
暫鸞栖于下邑即鵬擊于九霄乆渇並㳺首䝉私謝感¶
愧之至敷述難殫¶
　　回董秘校狀¶
伏審奉對犬庭収名桂籍凡叨乆要寔激懽悰某官温¶
<pb:KR4h0029_WYG_013-18b>¶
玉凝輝靈芝發秀學通六藝之藴行服一鄉之評乃者¶
黌舍甫興儒官未萃寔藉緒餘之論以俾道義之傳官¶
守難常嗟英㳺之亟逺賢書復上喜古語之相聞遂膺¶
賜第之榮益明稽古之效折腰縣道不辭三釡之及親¶
努力功名固有羣公之知巳逺承謙德特賜珍函感銘¶
所深筆舌難叙¶
　　代賀元少保狀¶
伏審得謝中宸歸榮故里功名完美朝野推髙㳟惟某¶
<pb:KR4h0029_WYG_013-19a>¶
官履大臣之忠富賢者之學自親逢于華旦即畨直于¶
禁林入告嘉謀獨當帝睠擢參大政遂秉國均法度新¶
羙而致富庶于斯民議論該通而不因循于故事身兼¶
出處愈堅金石之誠道戒滿盈彌顧公台之望遂脫屣¶
于軒冕仍衣錦于鄉閭裴相勤勞今還緑野之宅留侯¶
恬淡方慕赤松之逰唯恐上心益念于舊勲君命不容¶
于乆佚未踰嵗月己在朝廷某乆登門䦨寔荷甄冶側¶
聞盛事但激懽悰¶
<pb:KR4h0029_WYG_013-19b>¶
　　代太守謝推官啟¶
竊審令嗣妙年射䇿精選中科驩動家庭美騰士論某官¶
潛心于學餙吏以文及時欲立于功名教子不忘于詩¶
禮餘風及後己成新羙之才便殿傳名遂豫俊賢之第¶
仕將行道禄亦逮親足明經術之脩不負義方之訓首¶
承推借良切感蔵¶
　　代太守問候盛奉議啟¶
竊仰風聲屢更嵗序從容朝列未諧願見之誠邂逅江¶
<pb:KR4h0029_WYG_013-20a>¶
湖今叙同僚之好自聞嘉命實慰初心比審己肅齋航¶
言從便道方蕭辰之晼晩計福履之和平㳟惟某官清¶
白傳家公忠許國天與才能之敏時推課最之優山國¶
寂寥豈稱題輿之羙沙墀平坦佇觀賜對之華首辱珍¶
函過形謙德感銘斯至敷述難詳¶
　　代郟運判賀人啟¶
祗奉宸俞榮分路憲幸聨官政尤慰願懐㳟惟某官以¶
豪俊之才當明盛之世沛有餘力見于吏事之施為藹¶
<pb:KR4h0029_WYG_013-20b>¶
聞中朝乆矣上心之簡在遂輟近藩之寄來持膚使之¶
權惟大江之南獄訟號為繁劇而丹筆之下剸次繫于¶
聰明至于察吏否臧詢民利害動資髙論以慰輿情闔¶
境聞聲固有望霓之怨便道之部佇觀攬轡之清方嵗律¶
之遒殘計天休之龎厚更覬上為圖任精調寢興¶
　¶
　¶
　清江三孔集巻十三¶
