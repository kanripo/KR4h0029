# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:35.249873
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷二十九
<pb:KR4h0029_WYG_029-1a>¶
欽定四庫全書¶
　清江三孔集巻二十九¶
　　　　　　　　　　　　宋　孔平仲　撰¶
　表¶
　　賀坤成節表¶
伏以里社之鳴恊詩人之七月華封之祝詠君子之萬¶
年翕然歡聲出於誠意(中/謝)臣聞安則蘄乆樂則重生此¶
雖人之常情亦繫上之所養當夫海内無事年榖屡豐¶
<pb:KR4h0029_WYG_029-1b>¶
里閭之間民不識於兵革州縣之内吏或長於子孫相¶
慶之年皆謂太平之難得歸美之意惟欲聖壽之無疆¶
恭惟太皇太后陛下寛靜以服人心公平以當天意近¶
無馬鄧逺過姜任厯觀載籍之所傳莫如今日之為盛¶
適属誕彌之慶益輸難老之忠鑒於太清順金行之初¶
肅受兹介福扶寶祚於不騫臣祇服官常阻趨朝闕瞻¶
天望聖激切屏營之至¶
　　賀坤成節表¶
<pb:KR4h0029_WYG_029-2a>¶
伏以坤元之施實佑斯民沙麓之祥正當此日神祇恊¶
賛夷夏驩呼(中/謝)臣聞得人心者莫如惠和鎮天下者無¶
如安靜我有三寶是為聖徳之符胡不萬年兹見詩人¶
之意恭惟陛下聰明恭儉寛厚謹嚴八年之間四海無¶
事適遘誕彌之旦咸輸難老之忠臣厠跡書林偹員使¶
斧稱觴上夀阻陪北闕之班決獄求生仰助南山之筭¶
　　江淮提㸃謝到任表¶
奉饟二年訖無善状督鑄諸道即拜命書已及官期祇¶
<pb:KR4h0029_WYG_029-2b>¶
承局事(中/謝)伏念臣奮身卑薄涉世曲囏無有尺寸之長¶
可應朝廷之用矧屬擇人之際尤當出使之行此盖伏遇¶
皇帝陛下盛徳溥臨至仁兼覆不遺菅蒯之賤雜用薪¶
槱之材如臣之愚猶在所取臣敢不効勤奔走悉意經¶
營謹課入于銅山視工程于金冶庶収微効仰報大㤙¶
　　衡州謝到任表¶
淮右按刑訖無善状湘東出守仰荷寛恩已見吏民奉¶
宣詔令(中/謝)臣禀生愚陋涉世曲囏逢熙運之有開與羣¶
<pb:KR4h0029_WYG_029-3a>¶
材而並進四塵使節雨玷曺郎老境驅馳筋骸已瘁小¶
邦撫字才術何堪此盖伏遇皇帝陛下明極照臨徳參¶
覆幬方獨觀於萬化不求備於一夫遂致孤貧亦叨任¶
使臣敢不悉心職事圖報國家庶集涓埃上禆海嶽¶
　　饒州居住謝表¶
幾死得生自南徂北䝉還舊秩獲處善邦衘㤙涕零省¶
咎心悸(中/謝)臣學問蹇淺智識鈍昏妄陳答詔之言自掇¶
投荒之辱瘴癘侵薄骨肉分離安知此身復見今日此¶
<pb:KR4h0029_WYG_029-3b>¶
盖伏遇皇帝陛下離明燭逺渙澤蘇枯盡返得罪放逐¶
之人大開自新湔洗之路而仰食者衆須舟以行風波¶
多虞疾病間作所恃朝廷之寛大不誅道路之濡留驚¶
魂初招餘孽未逭更當刻厲少答存全¶
　　叙復朝奉大夫謝表¶
荒山相囚貧室如磬稍遷内地盡復故官此恩若何隕¶
涕無已(中/謝)伏念臣仕宦積乆咎惡滋多始罷皇華之行¶
再鐫東觀之職又陳伏罪遂斥遐陬泣血追愆豈由上¶
<pb:KR4h0029_WYG_029-4a>¶
疏觀過於黨或可知仁果丁昭曠之辰均被前洗之澤¶
此盖伏遇皇帝陛下一新庶政獨斷萬機照臣下之忠¶
邪訂朝廷之枉直故兹廢放亦預甄収脫迹瘴鄉猶記¶
海鳶之墮經塗故里忽聞寒馬之歸更誓捐糜少期報¶
塞¶
　　謝崇寧厯日表¶
刑獄之官兼領勸農之職郡縣所𨽻均被頒朔之㤙况¶
更新元尤寵上賜(中/謝)伏以定四時而成嵗唐堯致於變¶
<pb:KR4h0029_WYG_029-4b>¶
之隆審七政以當天虞舜厎極治之盛竊原隂陽之理¶
實與政事相通苟裁成輔相之得宜則寒暑雨暘之咸¶
若恭惟皇帝陛下道參覆載明合照臨先而弗違固已¶
謹言動之表順以求合又将擇疏宻之中乃飭疇人使¶
齊大紀氣從緒正四時有玉燭之和嵗且順成萬物極¶
崇丘之大臣謹當上宣聖澤下布人時庶集微勞仰禆¶
鴻化¶
　　永興提刑謝表¶
<pb:KR4h0029_WYG_029-5a>¶
吕刑三千人命所繫秦闗百二地望非輕自愧薄材荐¶
當煩使(中/謝)臣編摩末學廢放微生齒髪已衰精力不逮¶
南宫數月曽蔑補於秋毫西部列城又俾司於邦憲㤙¶
波淪骨感涕交頥此盖伏遇皇帝陛下以堯禹之仁兼¶
乾坤之量方曲成於萬物豈求備於一人故此孤孱亦¶
叨推擇臣敢不悉心職事圖報國家庶集㳙埃上禆海¶
岳¶
　　謝恤刑表¶
<pb:KR4h0029_WYG_029-5b>¶
四時之運可畏者炎赫之時常人之情最苦者囹圄之¶
事適當盛夏寅奉寛書(中/謝)恭惟皇帝陛下以赤伏應五¶
行以離明照萬國係纍之衆尤軫於哀矜流鑠之辰益¶
加於欽恤以至洒掃洗蕩之事毉療飲食之微皆出詔¶
音可知上徳臣謬承使指叨領刑章職事自當如何戒¶
飭况復若此誓當竭盡仰副丁寧¶
　　又¶
天時之運可畏者炎燠之辰小民之情最苦於犴圄之¶
<pb:KR4h0029_WYG_029-6a>¶
事特頒明詔深軫睿慈(中/謝)伏惟皇帝陛下求端於天為¶
政以徳薰風解愠固已致萬物之和靡草從寛又将重¶
庶獄之命以至飲食毉療之節洒掃盪滌之微皆出丁¶
寧無非惻怛臣叨分使指祇奉刑章職事自當如斯訓¶
飭况復若此誓殫愚陋仰副哀矜¶
　　賀受尊號表¶
大明繼照鴻號一新夷夏驩呼神人悅喜(中/謝)伏惟皇帝¶
陛下藴深沉之量奮剛武之資雷厲而風行陽開而隂¶
<pb:KR4h0029_WYG_029-6b>¶
闔潛睿謀於不測布神化於無方群臣莫見其天機百¶
姓焉知夫帝力至於徽稱誠出强名然猶謙以弗居讓¶
而後受所以聳萬方之瞻仰從百辟之願言煥乎若燿¶
魄之名天峞乎如崑崙之紀地徳盛有表聲施無窮臣¶
承乏外臺越居遐徼自聞允㫖尤切驩心¶
　　謝宫觀表¶
備員闗右無補毫分寄食淮南方虞凍餒忽預真祠之¶
列稍寛涸轍之憂祇奉寵靈但深感涕(中/謝)竊念臣伎能¶
<pb:KR4h0029_WYG_029-7a>¶
素短齒髪早衰自脫瘴鄉屡嬰危病顧形體之乆瘁何¶
仕宦之能堪倘寘閒官尚沾寸祿是為徼幸今乃拜㤙¶
在臣之愚揣分已過此盖伏遇皇帝陛下聰明時憲聖¶
敬日躋廣文之聲行堯之事兼充孝悌之美坐格華夷¶
之和鰥寡孤獨均被于上仁豚魚草木皆遂其生理故¶
兹蹇淺亦在甄収况洙泗乃先祖之鄉而黄老垂大道¶
之教杜門養性庶全蕭艾之生克已追愆尤兾桑榆之復¶
誓堅晩節仰報熙朝¶
<pb:KR4h0029_WYG_029-7b>¶
　　進南郊銀表¶
伏以報本乎天實神聖之所務來祭以職在臣子而敢¶
㤀迺嚴薄物之陳以為盛禮之助前件銀利先六府名¶
列中金充貢筐以入輸将誠心而佐饗雖捐山之代不¶
以此而為珍而共版之儀亦因之而可備臣無任(云云/)¶
　　謝太皇太后表¶
造舟肇慶天開軒曜之明折俎均慈人被需雲之惠仰¶
膺寵渥倍積兢慙伏惟太皇太后陛下内播徽音外參¶
<pb:KR4h0029_WYG_029-8a>¶
睿斷盡三朝之母道得四海之人心適當彌月之辰共¶
慶後天之祝乃沐綸言之厚特頒宴豆之歡山竦淵流¶
已昭一日之澤竹苞松茂更益萬壽之期誓竭疲駑永¶
酧覆幬¶
　　謝皇帝表¶
沙麓告期方罄華封之祝雲天垂澤遽均鎬飲之歡仰¶
被寛饒内深慙嘿伏惟皇帝陛下堯仁天覆舜孝日隆¶
慶父母之誕辰嘉輿人之善頌特頒宴喜以不惠慈魚¶
<pb:KR4h0029_WYG_029-8b>¶
在藻而物和鹿食苹而賔喜既醉有太平之樂已荷休¶
㤙大亨獲元吉之祥尚期終譽誓當摩殞茂對龍光臣¶
等無任(云云/)¶
　　代都水謝表¶
議皆素定役不繁興障囘狂瀾弭去巨害(中/謝)伏以大河¶
之患曠古而然雖云天時亦繫人事瓠子之決縱之則¶
二十餘年館陶之功急之則三十六日倘或朝廷銳意¶
上下徇公有志欲為事無不集一昨堤防既乆雨潦過¶
<pb:KR4h0029_WYG_029-9a>¶
常溢鉅鹿以横流齧桑浮而南注官守憂惕人言沸騰¶
異論紛紛自有漂山之勢寸心耿耿但深填海之誠上¶
賴宸斷主張廟謀敷賛兵夫鱗集木石雲屯曽未周星¶
已趨故道潤澤既還于北野膏腴亦被于全齊此盖質¶
之於心處以無事運聰明之先見天且不違修禮義之¶
大防水得其性救民昏墊措物敉寧臣等親禀睿謨獲¶
觀成効驩呼踴躍倍萬等夷¶
　　代熊伯通滁州謝表¶
<pb:KR4h0029_WYG_029-9b>¶
論罪擯歸甘從永廢洗瑕錄用仰荷再生起之謫籍之¶
餘假以守麾之寄榮非所冀感不自勝(中/謝)某蕞然偏削之¶
材出于卑薄之域胸臆結約本乏異能簿領沈迷寖成¶
俗状因循半世困躓末流飛龍在天晩乃逢于聖作先¶
驥伏櫪倐自起于壮心稍振仕途屡分使指覘當天之¶
睟表聆出綍之温言亦嘗宣布漢聲經畧蜀部兵無遺¶
鏃悉上禀於睿謀臣獲息肩遂永綏於鴻化稍升詞掖¶
兼領農官然而綆短不可以汲深轅弱不可以任重按¶
<pb:KR4h0029_WYG_029-10a>¶
行河瀆果辱命于使令旋返田廬自投身于斥逐中䝉¶
渙澤進涖真宫顧無職事之勞坐糜祿餼之厚方陛下¶
宵旰求理之際是臣子犬馬自効之秋而乃栖遲山林¶
荏苒嵗月常恐奄先朝露絶寘周行追省平生之愆尤¶
不知中夜之涕泗豈謂矜憐舊物付予使藩有社與民¶
可粗陳于筋力自逺徙近且密邇于封圻此盖伏遇皇¶
帝陛下廓乾坤之施以并容推江漢之波以湔濯閔臣¶
乆在散地察臣别無他睗委以左符責其後効臣敢不¶
<pb:KR4h0029_WYG_029-10b>¶
拊心悔過刻骨知恩念一𤯝之獲新誓萬死以為報桑¶
榆末景猶擊節于功名矢石先登願捐軀于戰陳¶
　　代廣州謝上表¶
分符淮右僅獲到官持節嶠南遽䝉易地兼拊循之重¶
寄還論譔之清班望外之榮感極以泣(中/謝)臣有至愚極¶
陋之累無崇英越偉之資向以謬悠自貽禠逐中䝉湔¶
洗稍賜甄収起之散地之微假以專城之寵方且懲艾¶
罪戾澡雪精神布宣邦條講究民事殫犬馬已衰之力¶
<pb:KR4h0029_WYG_029-11a>¶
報朝廷不貲之㤙量分所堪得此固足豈謂坐席未暖¶
詔墨已濡使作鎮于海邦且綴名于書局恍然自失踧¶
爾無容此盖伏遇皇帝陛下大公合天地之心至仁邁¶
堯舜之徳其或犯法則必誅不赦苟能悔過則許以自¶
新無有終廢之人尚責後來之効况番禺之都㑹據服¶
領之要津外連百蠻内統諸郡雖乆安于無事當預戒¶
于不虞至于訓齊師旅之方和輯邊陲之䇿属亟趨于¶
道路阻親禀于訓詞然臣頃者揚旍蜀郡奉饟陜服皆¶
<pb:KR4h0029_WYG_029-11b>¶
仰遵于成命致粗著于微勞今推廣其緒餘可徼幸於¶
萬一樓船下浦按故迹之尚存馬革裹尸厲壮心而不¶
已誓當摩殞期稱使令¶
　　代謝厯日表¶
厯象之設管萬事而不遺正朔所加明一統之無外闚¶
文為幸拜賜知榮(中/謝)恭惟皇帝陛下合徳乾元求端天¶
縡盡俯仰觀察之道知財成輔相之方日月星辰莫不¶
順其行雨暘寒燠固已得其序而復稽參六術校定一¶
<pb:KR4h0029_WYG_029-12a>¶
書課之疇官頒自天室㓜明咸辨杪忽靡差豈獨埜耕¶
以示乎早晩又知王事必本于隂陽使四時同玉燭之¶
和致萬物有崇丘之大臣謬當使指獲奉徳音敢不推¶
以訓人奉而從事齊同七政上禆虞舜之明撫順五辰¶
前合臯陶之訓(㓜明一/作幽明)¶
　　代謝到任表¶
竊惟以朝廷養士之百年而主上知人之今日况是将¶
命尤難選掄豈伊薄材每塵任使愧多負刺懼極臨深¶
<pb:KR4h0029_WYG_029-12b>¶
(中/謝)伏念臣器不適時智非周物過叨聖奨屡玷使華但¶
知忠義之可行敢以逺近而為擇一留嶺表三改嵗端¶
﨑嶇瘴癘之鄉奔走狸鼯之野詔㫖初下方兾還臺睿¶
渥載加遽䝉易地惟東南之十郡盖豐稔者累年財力¶
有餘獄訟滋少當此之際無所營為如臣之愚可以勉¶
強而又畫疆淮上得瞻父母之邦接壤江西切慕弟兄之¶
政實為私幸併出殊㤙此盖伏遇皇帝陛下邁舜聰明¶
兼湯智勇斂太平以錫六合操成法以授群臣致此冥¶
<pb:KR4h0029_WYG_029-13a>¶
頑尚任驅策敢不牧民以靜馭吏以寛庶収㳙塵上補¶
造化¶
　　代謝職表¶
修書還職祈避美名頒㫖報聞未俞危懇拜嘉深厚撫¶
迹兢慚(中/謝)臣頃以瑣材上叨煩使不能罄竭千慮答塞¶
萬分積自取于譴訶偶未從于誅戮江湖放斥齒髪凋¶
疎嘗謂絶望煙霄終填溝壑豈料不遺故物猶假大邦¶
以臣間闗罪戾之多顦顇困廢之乆仰䝉澄雪再効驅¶
<pb:KR4h0029_WYG_029-13b>¶
馳使臣骨葬南溟身膏草野雖死之日猶生之年况論¶
譔之攸司實顯榮之所漸以叙法言之則例不當得以¶
朞年計之則日亦尚賖豈伊衰遲乃敢冐昧所以加陳¶
悃愊乞賜寢停藐宸聴之未囘怵芻言之難凟循墻自¶
失抆涕無從此盖伏遇皇帝陛下有察文悊允之明兼¶
隆天重地之施以臣嘗備從官則稍升以次以臣能悔¶
前過則可責以功曲借寵呼以壮邊部臣心非木石守¶
在封疆泣血追愆荷聖神之再造捐軀効命誓軍旅之¶
<pb:KR4h0029_WYG_029-14a>¶
先登¶
　　代賀聖節表¶
天生聖人作民父母四海之内䝉被徳澤莫不欲其君¶
之夀考庶幾永永有所依賴而近臣子又因生辰節稽¶
首稱觴以飾斯民欲君壽考之意(中/謝)恭惟皇帝陛下聰¶
明冠古勤儉厚國藉五聖之餘烈履百年之休運而兢¶
兢業業日慎一日修明法度持守太平人心胥悦天貺來¶
格日星光潔海嶽安靜昆虫草木罔不欣嘉誕日之慶¶
<pb:KR4h0029_WYG_029-14b>¶
適属此時内則公卿百官外則四夷君長皆拜舞在列¶
上千萬嵗臣幸遭熙旦僻守逺郡不獲親詣闕庭預觀¶
盛禮臣不勝瞻天祈聖激切歡呼之至¶
　　進否泰說¶
臣伏讀詔書許臣民實封言事此盛徳之舉也人人皆¶
思有以應訪落求助之意然講兵農叙賞罰若此之類¶
陛下固已饜聞而飫見之矣臣不敢効衆策之碌碌竊¶
有清原端本之論以為治天下在於君子小人之分而¶
<pb:KR4h0029_WYG_029-15a>¶
君子小人之分在于否泰之說嘗讀易至賁之柔來而¶
文剛分剛上而文柔竊歎聖人嘗發其端而厯數千百¶
年諸儒未有深考而廣陳之者臣不揆淺陋輒觸類而¶
長之否泰之説各有九卦妄意治天下之術管是矣謹¶
具左方伏惟陛下博學好問始初清明萬幾之暇畧賜¶
省覽推而行之或補萬一則臣苦心窮經死且瞑目干¶
冐宸扆不勝震悸¶
　¶
<pb:KR4h0029_WYG_029-15b>¶
　¶
　¶
　¶
　¶
　¶
　¶
　¶
　清江三孔集巻二十九¶
