# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:35.235165
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0029_WYG_028-1a>¶
欽定四庫全書¶
　清江三孔集巻二十八¶
　　　　　　　　　　　　宋　孔平仲　撰¶
　詩戲¶
　　芸叟寄新詞作八陣圖一首¶
功業不復議盖載無所容三湘逶迤水分與清河公國¶
士大手筆名聲蔚摩空成材兼衆製八面任見攻陣馬¶
勢遒勇圖繪出纎穠江神敷妙詞流入韶濩中石心鐵¶
<pb:KR4h0029_WYG_028-1b>¶
為腸不意於此工轉調協擊拊遺音扣玲瓏恨我狂既¶
和失之太怱怱呑咀知雋永吳越安可同¶
　　二十八宿寄芸叟¶
張公角立孰敢先亢宗自許英妙年捕逐氐羌先著鞭¶
文房餘思如涌泉題詩寫心蟠逺煙黒蛟矯尾明秋淵¶
南箕吐舌風墮煙弱羽斗落郴江邊蝸牛客舍弔影眠¶
寒女晩嫁私自憐誰知虚實乆粲然安危之理如循環¶
歸來藏室閱青編東壁步武追神仙綉衣白簡猶奎躔¶
<pb:KR4h0029_WYG_028-2a>¶
體健不復婁金丸賜胃充實頰骨堅昴宿老人飛上天¶
志願未畢西餽邊野鸛礪觜不啄羶曽參殺人知謬傳¶
賞花墜井皆㤀言載鬼一車疑已捐人欲折栁送公船¶
去同衆星環紫垣張公張公人最賢丹鳯奮翼蔚髙鶱¶
更調玉軫續薰絃¶
　　卦名寄芸叟¶
小豐猶可喜况此大有年流庸已歸妹獄訟乆蕭然明¶
聖臨六合吁俞萃羣賢乾坤協氣滿井邑歡聲連張公¶
<pb:KR4h0029_WYG_028-2b>¶
性謙靜玉節鎮湘壖茇舍富暇豫鈴齋恒晝眠萬家人¶
喜悅鄰壤䝉安全譬如泰山雲益此涸轍泉我鄙無所¶
解昔隨公得仙超升已連帥羇旅今華顛属郡損末理¶
郵筒賁新篇坎坎我鼓腹咸韶媿朱絃暌乖每自念姤¶
遇兩何緣野色小過雨秋聲漸號蟬園林凄剥落樓觀¶
蔚騰騫曵履煙景外攴頥嵐翠前嘗聞東晉士多聞逺¶
師禪盛世非否塞微生自屯邅廬岳決遯去老夫元妄¶
言迹同人間世心鍊鼎中鈆流俗若飛蠱困途多墮鳶¶
<pb:KR4h0029_WYG_028-3a>¶
相需緱嶺上一比洪崖肩¶
　　本是一首寄芸叟(本是同根生/相煎何太急)¶
本末已倒置是非當告誰同為天涯客根冷聊相依生¶
平尚氣節相約老不衰煎烹雖炎炎何損百鍊姿太過¶
空自反急鞭尤恐遲¶
　　相看一首寄芸叟(相者過半百/不寄一行書)¶
相與同少壮看看俱老人過日如脫兎半生若浮雲百¶
事多齟齬不如收此身寄心青霞杪一笑輕千鈞行行¶
<pb:KR4h0029_WYG_028-3b>¶
秋鴈去書此贈情親¶
　　朋友一首寄芸叟(朋友數/斯疏矣)¶
面朋隨俯仰心友存終始頻數寄詩書因斯作瘡痏此¶
疏彼何宻已矣難湔洗¶
　　題織錦璇璣圖迴文¶
紅牎小泣低聲怨永夕春寒斗帳空中酒落花飛絮亂¶
曉鶯啼破夢怱怱¶
晞草露如郎行薄亂花風似客情多歸鴻見處彈珠涙¶
<pb:KR4h0029_WYG_028-4a>¶
語燕聞如歛翠蛾¶
同誰更倚閒牎繡落日紅扉小院深東復西流分水嶺¶
恨兼愁續斷絃琴¶
腸斷寫愁縈字字錦紋傳意寄君看牀空照月殘燈冷¶
黄葉霜前秋信寒¶
前堂畫燭殘凝涙半夜清香舊惹衾煙鎖竹枝寒宿鳥¶
水沉天色霽横參¶
　　星名詩呈提刑曽朝散¶
<pb:KR4h0029_WYG_028-4b>¶
華胄參元後髙門輔弼臣荘池初奮翼舜旦早逢辰雲¶
木千尋秀鑪金百煉純日邊虛位著楚尾望車塵尚徳¶
真膚使存心信吉人包含譽尤美平格澤惟均短髪連¶
衰先黄金媿拊循禮容長不責㤙義極相親最要箕張¶
口深憐井有人孤危荷全度謀報畢餘身¶
　　和徐道腴波字(䖍州作/人名)¶
人横玉管寧無意風入春江總是波把袂相牽招飲去¶
岳陽城外酒徒多¶
<pb:KR4h0029_WYG_028-5a>¶
　　席上口授杜仲觀(䖍州作/人名)¶
暮雨蕭蕭何不止東風㺯白起江波綠楊綰作同心結¶
杜子春來狂興多¶
　　累約慎思親事今已入境盤桓不進欲以十四日交¶
　　　承又云六甲窮日戲作蔵頭一首¶
工巧新詩寄遞筒同聲稍稍變他宫口傳知受諸君指¶
日好何論六甲窮躬自省愆方乆仄人多助虐更磨礱¶
石渠舊友年家契大笑今朝已落空¶
<pb:KR4h0029_WYG_028-5b>¶
　　慎思移日至月望交割口占奉呈(藏頭/體)¶
日日髙樓倚望君口吟心想跂清塵土膏著雨蒼葭出¶
山色凝雲翠黛顰卑冗一官誰羽翼異同千状極艱辛¶
十分明月迎新守寸步江村老盡春¶
　　建茶一首(建除滿平定執/破危成收開閉)¶
建茶一杯午睡起除渴蠲煩無此比滿庭葉暗啼野鶯¶
平地兩足生春水定心寧息守丹竈執固養和歸赤子¶
破須速補勉旃修危可求安灼然理成事何論軒冕貴¶
<pb:KR4h0029_WYG_028-6a>¶
收身早占雲泉美開門納盜誤人多閉闗掃軌從今始¶
　　周亨叔推官見示詩軸(黄絹㓜婦/外孫虀臼)¶
黄金鍊語玉琢詞絹素中度無輕紕㓜時文采已竒絶¶
婦老兒長今可知外窺驕虜亦有作孫吳暗合和兵畧¶
虀鹽氣味異膏粱臼中丹砂非俗藥¶
　　集文選句贈别¶
離別在須臾(李少/卿)置酒宴所歡(陸士/衡)借問此何時(張景/陽)¶
萋萋春草繁(謝靈/運)江蘺生幽渚(陸士/衡)山櫻發欲然(沈休/文)¶
<pb:KR4h0029_WYG_028-6b>¶
㳺絲映空轉(沈休/文)紅藥當堦翻(謝𤣥/暉)飛鳥繞樹翔(曺子/建)¶
哀猿響南蠻(謝靈/運)相與數子㳺(劉越/石)行邁越長川(陸士/龍)¶
相去日已逺(枚/乗)光景不可攀(曹子/建)舉目増永慕(盧子/諒)叙¶
意於濡翰(劉公/幹)¶
　　文選集句寄慎思交代學士慎思遊岳老夫守舍¶
　　　叙述逰舊慎問交承與夫舍舟登陸之䇿俱在¶
　　　此矣¶
鄧生何感激志尚好詩書清機發妙理言論準宣尼翰¶
<pb:KR4h0029_WYG_028-7a>¶
墨時間作文雅縱横飛彌年缺相從夢想見容輝自昔¶
同寮寀恩愛兩不疑潔身躋秘閣攜手㳺郊畿一麾乃¶
出守桑梓有餘輝濡迹涉江湘將就衡陽棲渺渺孤舟¶
㳺洲渚既淹時鳯凰集南嶽平生遂幽期岩峭嶺稠叠¶
髙髙入雲霓企石挹飛泉陵岡掇丹荑即事既多美㳺¶
子澹㤀歸春仲尚未發悠悠隔山陂今我惟困䝉處身¶
孤且危顧影悽自憐悄悄令人悲一心抱區區知音世¶
所希塊然守空堂髙牎時動扉仰視浮雲翔密雨如散¶
<pb:KR4h0029_WYG_028-7b>¶
絲中夜撫枕歎軒車來何遲傾想遲嘉音㑹合何時諧¶
借問下車日臨路猶遲逥春江壯風濤漁潭霧未開肅¶
此塵外軫以副飢渴懐¶
　　一勝篇¶
我與承君棊結局贏一路太多亦何用停則無勝負天¶
清與地寧妙絶占此數正如賈堅射不中乃竒處¶
　　再勝篇¶
再勝路幾許非一亦非三小雅連大雅周南兼召南舜¶
<pb:KR4h0029_WYG_028-8a>¶
目處其半臨爻與之參在我猶不足自笑無乃貪¶
　　嘲承君¶
已填實局餘五黒天數相符豈人力雖於洪範少四疇¶
若比武成多二策我詩雜組今幾首鼯䑕技窮那復有¶
泰山風拔大夫松彭澤霜隕先生栁¶
　　承君棊輸包子詩以促之¶
君看射夫指柔軟作皮室君看艷婦手縫帛恐不密草¶
木漸叢生正渴柚與橘亟遣中丞來莫令章句出¶
<pb:KR4h0029_WYG_028-8b>¶
承君非耄荒意似羞棊敗未應倒干戈當且解粉黛如¶
何畫虎手乃作死麕態貢茅緩不誅含覆吾已大¶
　　承君輸十三篇¶
欲知輸籌數計月乃閏年秦箏有幾絃汴上樓幾間寶¶
從真如獻人逐耿恭還老氏死之徒孫子著書篇¶
　　走筆呈承君(承君侍/人蕭氏)¶
圍棊屢北當復戰乗興能來不待邀杜牧詩如道今日¶
最宜簷雨竹蕭蕭¶
<pb:KR4h0029_WYG_028-9a>¶
　　風人一絶(承君棊/輸冷淘)¶
須煩玉手自操刀便趂槐芽作冷淘剰潑葱油抹羊肉¶
不嫌瀟洒愛蕭騷¶
　　戲承君¶
一自棊輸日望之至今肅肅草生時知君苦愛刀筆吏¶
使我長吟風雨詩已共苞稂泉浸濕更聴甫草馬鳴悲¶
子雲寂寞方無賴想見馨香雜祭脂¶
越上荒(闕/)浪得名如何開邑在彭城飄蕭雲意迷秋日¶
<pb:KR4h0029_WYG_028-9b>¶
索寞人心戀玉京花倚宫牆無限好泉流古寺有餘清¶
盡芟野艾栽修竹更聴虞絃奏九成(蘇子美詩秋日/清淡雲飄蕭)¶
至忠至朴少人知思話胸中聴者誰長史移家真暫住¶
相君為(闕/)定他時道齋不廢持三寶資斧何須措一辭¶
更有閒堂奉清宴客來簷雨看圍棊¶
次君門户想風標千載齊梁已寂寥隋后如何依異域¶
秋晨定不怨涼飈半揎紅袖能調瑟滿把真珠看(缺/)條¶
它日蘭陵若歸去臨江灘上畧相邀¶
<pb:KR4h0029_WYG_028-10a>¶
　　承君輸棊八路¶
君希元凱才我異厨顧黨誅蠻幾首級十指屈其兩疾¶
風搉桂林異夢呑卦象疲極曳杖歸顰眉有餘怏¶
　　蕭器之小飲誦王舒公藥名詩因效其體¶
蕭郎嘉客近逺志把酒勸賔郎半醉自然同類易相投¶
官守從容况無事清晨麴蘖寒有力倒洒金鍾乳花滴¶
十分蘸甲香且醇不覺昏黄連夜色雀噪烏栖奈晩何¶
怱怱白日若飛梭青青百草霜已歇牆隂淺白微輕雪¶
<pb:KR4h0029_WYG_028-10b>¶
庭梅香膩粉苞解嵗律将旋復花發銅壺泣水銀箭短¶
漏聲斷續隨風逺起視天南星斗稀蟾蜍已黒牽牛低¶
知子多情惜分散山公酩酊自當歸¶
　　再作藥名詩一呈器之¶
肥羊作臛香出厨膏梁姜(闕/)品味俱夙開東閣戒諸客千¶
金騰踊沽酒壺飛觥倒杓約不退一巻百盞皆無餘不¶
須呼盧㑹六博笙簧琴筑非真樂蕭郎獨以酒娱賔憐¶
子心勤憎子虐眼前覆花不容起面赤復令須滿酌更¶
<pb:KR4h0029_WYG_028-11a>¶
深閃閃燈焰消照天燭黄蠟洒膏欲逃人覺安敢去飲¶
水只欲吞波濤青烟鬱鬱金鴨細花上紅酥合香蒂四¶
垂銀箔不知寒却勸金罌子同醉乆不見子眼空青見¶
子宛然猶舊情敗舡如簁寄江水天隂夜半防風起告¶
歸急走城西角如粉霜花衣上落屡䝉大幅掃長篇才¶
薄何由繼髙作¶
　　與董承君棊輒勝四籌作藥名五言詩奉戲¶
董子獷且狂孔公孽更毒文楸石棊子白及黒對局預¶
<pb:KR4h0029_WYG_028-11b>¶
知子輕敵銳膽坐看覆一時羅列徧先與推大腹歘如¶
飛亷驅窘若防風戮餘兵尚百合續斷聊忽忽猛虎伏¶
爪牙中塗佯躑躅嗟嗟草草甚驅猪令迫逐直前無夷險¶
觱撥下子速而我頗從容莽草先設伏常山肆縱横大¶
㦸挾長轂威靈先震盪巨勝侔破竹蕭蕭馬鳴退戰血¶
餘川谷百步笑奔崩獨活嗟窮蹙萎蕤不復騁銷蝕神¶
采縮作詩誚伊棊我壮知子曲¶
　　亶父寄示與譙冲元唱和藥名詩因作一篇奉寄¶
<pb:KR4h0029_WYG_028-12a>¶
天南星斗垂晶熒麻姑山色排空青人中白眉誰第一¶
周郎獨以文章名少年折桂心已壮大學弱冠衆所驚¶
嚴徐長卿詞格老合上雲臺預讎討赤車素者已為淹¶
復令倅郡淮南道蘄春何幸人熈熈有賢使君子副之¶
鈴閣深沉香一炷綵牋舒巻百篇詩藏鱗伏翼聊展轉¶
有才無患子不顯楚澤蘭芳莫謾悲秦烏頭白終當返¶
我栖江上松蘿深自甘草莽長陸沉忽忽光景又半夏¶
書房風月澄人心昏黄禽噪悄不樂架木通渠清河濯¶
<pb:KR4h0029_WYG_028-12b>¶
雨餘涼風襲衣襟半天河漢垂簷角惟恨與子未從容¶
紫芝眉宇何時逢頻以青琅玕寄我不須怊悵白頭翁¶
　　再作藥名詩一首寄亶父並用本字更不假借此¶
　　　諸名布在本草中雖或隠晦然以為不當但取¶
　　　世俗之所知而遺其所不知亦君子之用心也¶
　　　至於搜索牽合亦可以發人意思而消磨光景¶
　　　請亶父同作¶
憶昔見子龍沙邊冰臺玉壺氣凛然才薄人微辱取友¶
<pb:KR4h0029_WYG_028-13a>¶
青蒿媿倚崑崙顛詩鋒利如立刀劒談經辨愽森戈鋋¶
賢愚校我幾百倍預知子必轉青天别來喧卑共誰語¶
神逰閬苑長思仙京師再見空草草瑣細辛勤官事牽¶
如今相去水南北一别羇旅還隔年每思益友在咫尺¶
九江地與蘄黄連作詩寄我解離恨紫貝珊瑚堆目前¶
靈蛇含珠乆不吐駿馬銜脫誰能先彌天雄句駭俗耳¶
入木香煤濡綵牋嗟余鄙訥㑹强敵蜀雞格鬬非所便¶
未甘遂服强一戰光焰消縮何由然我居此土頗大適¶
<pb:KR4h0029_WYG_028-13b>¶
門對廬山飛玉泉火雲燒赤赫日熾委蛇退食甘晝眠¶
環池老木自却暑清波白石明相鮮木香漠漠初過雨¶
水英燦燦新開蓮區區余心最念子空對黄昏江月圓¶
重樓逺望君不見淮南細草迷蒼煙¶
　　亶甫寄示廬山髙藥名詩亦作一首奉酬不犯唱¶
　　　首兼用本字更不假借¶
噫戲廬山乎髙哉山連大江勢横絶虎巻龍拏起霜雪¶
五湖七澤瀉波來百穿千孔吞吐成雲雷其上自有飛¶
<pb:KR4h0029_WYG_028-14a>¶
瀑水白如一疋練半天河漢傾崔嵬蒼蒼石壁挿空翠¶
漠漠雲華自開閉水甘松香澗谷深黄精枸杞生成林¶
地無虎狼毒草木但聞仙童玉女語笑之清音君不見¶
當時匡續斷世故結廬莽草無尋處又不見淵明無心¶
五斗米石床醉卧呼不起真君種杏人獲生逺公白蓮¶
開玉英松肪柏實皆可飽何必皓露棲金莖我欲攀崖¶
採紫芝道中逢仙一問之接余之手生虹蜺崑崙大室¶
相追隨𤣥臺絳闕恣逺遊旁通三島逮十洲柯消石爛¶
<pb:KR4h0029_WYG_028-14b>¶
未肯休千秋萬嵗一瞑目下視塵世如蝸牛¶
　　八音詩(六首/)¶
金風盪炎暑六合氣已清石崇南山髙晨起見崢嶸絲¶
垂虫就蠒彼各有所營竹實不足飽鳯凰尚飢鳴匏瓜¶
固賤草引蔓上髙城土地之所宜結子如缾罌革帶守¶
空文嵗月逝可驚木落行且秀欣欣候春榮¶
金杯十分酒酌子消百憂石可補青天棄與瓦礫侔絲¶
可弦南風織成絹素柔竹帛未書功光景忽以遒匏繫¶
<pb:KR4h0029_WYG_028-15a>¶
乆不食栖栖江上洲土鼓與蕢桴為用先鳴球革帶人¶
所賤猶列下邳侯木有棟梁材終當囘萬牛¶
金谷草離離綠珠魂已蟄石崇雖富貴一散不可集絲¶
亦不須悲岐亦不須泣竹林諸逸士以醉名自立匏絃¶
且為樂惜此光景急土人勸我勤朱紫當早拾革性以¶
從容矯揉未易入木散姑自全寧求斧斤及¶
金色晦塵垢人疑以為鍮石有潔白姿昧者比琳璆絲¶
繰不盡緒誰與結綢繆竹可裁笙竽奈何困薪槱匏黄¶
<pb:KR4h0029_WYG_028-15b>¶
已落蔕嵗序颯驚秋土壤厭卑濕山川嗟阻修革車召¶
武士折敵當與謀木鐸一奮劒為君斬倡優¶
金絃調隂陽諸公盡梁棟石室校圖書英才皆屈宋絲¶
侵鬢邊髪瀕老知無用竹徑理舊居蔬畦閲新種匏刳¶
以酌酒自唱出歌送土燥葉可收水清魚益衆革屨隨¶
藜杖徜徉步方縱木末見栖鵶暝歸街鼓動¶
金烏巻海水東欲上扶桑石性本沉滯不能隨波揚絲¶
縈自作蠒漸老甘退藏竹㑹有青色牽人幽興長匏羮¶
<pb:KR4h0029_WYG_028-16a>¶
若可飽何必羨牛羊土室若可安不須髙棟梁革以脂¶
自柔鐵遇火則洋木可揉而直惟士心有常¶
　　又謝諸君酧和¶
金蘭諸益友一一皆詩家石音盡清越使我慙淫哇絲¶
棼强抽緒語句多疵瑕竹牋屡塗竄誰謂㸃不加匏實¶
雖百枚不如一甘瓜土朱重千鈞不如一丹砂革去齊¶
梁體羨君吐天葩木强未肯休餘辭綴車斜¶
　　又奉項元帥¶
<pb:KR4h0029_WYG_028-16b>¶
金剛有遺偈難以聲音求石擊乃有光是名為火不絲¶
從何處來認著從蠒抽竹本由根生根外又何由匏開¶
即為勺針屈即為鉤土地水火風合為一浮漚革易固¶
不常溈山水牯牛木性無榮謝古今春復秋¶
　　又奉朱明叟¶
金榜閲名姓於今二十秋石隕鷁退飛才命不相謀絲¶
繩可比直應笑曲如鈎竹未遇蔡邕有聲誰見求匏𤓰¶
豈無蔓奈何枝不樛土俗相慢侮有如東家丘革囊貯¶
<pb:KR4h0029_WYG_028-17a>¶
珠玉至寶勿暗投木若假先容為君効綢繆¶
　　又奉周文之¶
金臺招俊乂之子值明時石藴荆山璞當為璧與珪絲¶
隨物所染在湼要不淄竹箭中有筠嵗寒尚猗猗匏葉¶
異甘苦采掇須自知土性殊美惡栽培擇所宜革急而¶
土緩古人貴調胹木老雁被烹吾師乃支離¶
　　郡集虎渡亭賔主十人(五/首)¶
築館當陽月驅車及上旬盈分勸美酒排㫖聚佳賔闕¶
<pb:KR4h0029_WYG_028-17b>¶
里推髙第姬朝倚亂臣全毉參老手駑駕望清塵佛地¶
前緣(闕/)堯曦普照均瀛洲何足羨天日坐中人¶
欲結朱輪日相期已及旬木圖横畫棟玉徳集談賔濟¶
濟多周伯詵詵倍舜臣身調宰夫膳目視属車塵聞一¶
才將埓能千智亦均可知前世陋作者欠三人¶
璜臺成百日斗酒宴兹旬文雅昇平客風流結綺賔橈¶
椎皆敏手諫俎必名臣御史歸清望黄門掃俗塵専門¶
知業廣就傅亦年均忠信推吾邑疇非善行人¶
<pb:KR4h0029_WYG_028-18a>¶
盛比芳林㑹歡非洛汭旬國城推帥長龜數集朋賓益¶
一參卿列増三補諫臣天泉開象緯日煇散光塵束帛¶
䝉恩厚玈弓校力均論言雖㓜學栁惲實兼人¶
長亭接雙堠良月屇初旬修義推賢守同心㑹衆賔公¶
卿正當位輿𨽻迭相臣庇䕃樓層勢追隨驥步塵束薪¶
㤙不薄瑴玉價仍均共取封侯貴持旌将萬人¶
　　一字至七字送夢錫夢錫託疾引歸¶
行行宿駕宵征秋漸老雨初晴黄葉歸思青山去程身¶
<pb:KR4h0029_WYG_028-18b>¶
隨一鴈逺眼入故鄉明流水光隂可惜浮雲軒冕自輕¶
把酒日飛鸚鵡盞尋花更到鳯凰城¶
　　七字至一字¶
仕宦千憂出海濤功名一笑付秋毫榮望棄如脫屣歸¶
心斷若操刀東堂展圖畫北牖綴風騷晴煎越茗寒汎¶
宫醪超世網釋天&KR0802;就逸辭勞髙髙¶
　　十一月十二日㑹集賔主共八人¶
自笑開陽畔輝光接斗魁名希周士貴徳慕舜元才共¶
<pb:KR4h0029_WYG_028-19a>¶
享珍羞美同騎駿馬囘它時立天柱曽作飲仙來¶
　¶
　¶
　¶
　¶
　¶
　¶
　¶
<pb:KR4h0029_WYG_028-19b>¶
　¶
　¶
　¶
　¶
　¶
　¶
　¶
　清江三孔集二十八¶
