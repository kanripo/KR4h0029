# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:35.263084
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷三十
<pb:KR4h0029_WYG_030-1a>¶
欽定四庫全書¶
　清江三孔集巻三十¶
　　　　　　　　　　　　宋　孔平仲　撰¶
　啓狀¶
　　寄孫學士啟¶
伏以天下之情皆忽近而貴逺學者之好每愛少而厭¶
多猶之瀕河之民控乎巨川之㑹飲之不過滿腹畜之¶
不過盈缸棄擲之餘亦未甚惜汲引之際尚以為勞及¶
<pb:KR4h0029_WYG_030-1b>¶
夫處之於大陵之坡徙之於髙山之地負擔終日而難¶
為力鑿井萬尋而不及泉方知㳙滴之微不翅金玉之¶
重然而晩悟豈免悔心昔某之客京師方執事之主文¶
墨謂見遇之不厚則已為門生謂所居之相遼則同在¶
郡邑惟是天資之懶慢加之日事以因循未嘗接諸子¶
之逰少得承先生之教可嗟鄙昧不自發明及奔走以¶
南歸在﨑嶇之逺服猿狖之與伍(原闕/)但掩巻以長呼¶
何從咨詢驚去徳之已逺將于千里之外而徃有求尚¶
<pb:KR4h0029_WYG_030-2a>¶
以前日之稽頗用自愧然而先聖典策雖萬世之下而¶
得觀中國詩書雖四夷之人而獲見立教者固無逺近¶
成徳者豈有親疎彼徃者之不追及叩之而必應用此¶
自解未必見尤迺有閒暇之時作為文章之伎託自置郵¶
之内委諸衡石之前願於校讎之休賜以觀覽之辱行¶
李之便特枉緒言遐陬之聞何異親炙下情不勝兾望¶
之至¶
　　與張大博啟¶
<pb:KR4h0029_WYG_030-2b>¶
伏以天下之士孰不汲汲而相求君子之心何必區區¶
而後信或一言而志合或目擊而道存迺於邂逅之間¶
識其平生之際其雖甚鄙竊學於兹然其聰明未足盡¶
諸於已至於去就敢有擇於他人雖淺陋不知其它每¶
踴躍欲行其素觀百世之上見忠義而必嘉况一時之¶
中有正直而不比恭以知縣大博涖官劇邑敷惠逺民頃因¶
經從幸遂請謁始見於簿書之冗剖決如流再從於樽¶
酒之歡是非必當指明姦邪而曲見情偽刺譏權近而¶
<pb:KR4h0029_WYG_030-3a>¶
不畏謗嫌剛氣發而縱横滿座為之辟易惟是慕徳將¶
以為師迫於南歸故從容之不暇及其遐想翻悔恨以¶
無窮恭惟自得之深養而愈大特立之介守而不囘擢¶
居諌諍則有汲黯之風進參左右則勵魏公之節使蒼生¶
之望得皆見乎古人小子之知不自負於今日下情祝願¶
豈勝拳拳之至¶
　　國學解元謝啓¶
伏覩解榜叨被薦名切以國家之興文物甚盛舉天下¶
<pb:KR4h0029_WYG_030-3b>¶
之士甚多至於十萬而預嵗中之選者不足乎二千又¶
况太學之居尤為豪俊之㑹南窮北際陸走川浮紛然¶
而來豈可勝計以敵其小不若敵其大之為武得於外¶
不若得於中之為榮皆抱師友講習之功累年積學之¶
力以相比量復得館殿儒雅之臣深見偉識之士為之¶
衡鑑苟充其數為幸已深矧在上游豈易以處如某者¶
學不足以通天下而渉獵以自鄙才不足以動世俗而¶
蟲篆之為羞㓜承父兄教訓之勤長䝉庠序熏灼之美¶
<pb:KR4h0029_WYG_030-4a>¶
僅能秉筆趨於大較之前不圖積薪輒在群公之上黙¶
揣其自誠有所因此盖伏遇某官為國旁求存心樂育¶
采以下體収其寸長致此妄庸免於黜落敢不益勤修¶
省愈究精微庶幾後効之収以為至公之報¶
　　謝徐郎中啟¶
某竊以方今為後進之計皆願出先達之門然而或終¶
身而不相知或一見而得異顧皆繫乎幸與不幸不在¶
乎才與不才某天姿悾侗吏事滅裂當明公出使之日¶
<pb:KR4h0029_WYG_030-4b>¶
實寒迹去官之秋雖不逮事於威嚴亦嘗獲望於顔角¶
豈期待之無間接以至温以大微積星之尊兼繡衣直¶
指之重迺寵堦墀之賤特均樽俎之歡在上之人誰肯¶
若此不肖之意自宜何如由阻逺於崇墉方復勞於行¶
役不時奏記甚愧負芒當青律之已終計斑輪之多暇¶
衞生有術擁福無疆恭惟某官以精明之才當重大之¶
委自江之左杖節以臨宣使者之光華邁古人之丰采¶
除弊照偽吏不敢欺寛繇薄征民受其賜藹然駿望簡¶
<pb:KR4h0029_WYG_030-5a>¶
在清衷不次之榮可倚而竢某方還侍下正逺座隅黙¶
省寅緣嘗䝉於盼睞尚期邂逅獲托於庇庥¶
　　上運判屯田状¶
某竊以求聞於世所難得者特達之相知受之於人又¶
難得者始終之如一顧惟淺陋向託部封自引拜於堦¶
墀洎告辭於行屏厯時固乆䝉惠甚均盖待下之從容¶
皆由中之悃愊故無變易尤切感銘恭惟某官賦資深¶
沉挾量宏偉志優名美居不倦於討論官髙職崇動必¶
<pb:KR4h0029_WYG_030-5b>¶
由於法律清明如日端重若山豈外計之可淹想嚴召¶
之伊邇小則翺翔於臺閣大則運動於樞機所養有餘¶
何施不可某乆於㤙館齒在仕塗豈獨一身敢私於庇¶
覆願同庶物皆被於生成¶
　　謝洪師大監啟¶
某賦性之愚筮仕伊始自天與幸得公來臨伏䝉寛明¶
曲賜假借豈獨逃於吏責又獲與於薦章世䝉厚恩不¶
勝感激士重知已何以報償間違棨㦸之嚴衝冐波濤¶
<pb:KR4h0029_WYG_030-6a>¶
之險淹留在道稽緩馳書雖未譴誅然甚皇恐恭惟某¶
官挹器閎富逢辰穆清累更中外之繁夙著聲實之羙¶
惟鍾陵之巨鎮據江左之上㳺軍民至穰談笑以治衆¶
欲借留於善政上方圖任於老成還朝之榮倚席可俟¶
方春云暮於氣極暄更祈順序養安慰人属望¶
　　謝洪倅啟¶
某天資至頑吏事不敏向備員於簿領幸託迹於庇庥¶
屢趨門庭又属車馬告辭曲謁之日留意挽舟之兵使¶
<pb:KR4h0029_WYG_030-6b>¶
無風濤之虞愈知恩徳之大此盖某官寛明直性謙靜¶
秉心以為待下雖勤固不失乎為上之道與人無間適足¶
以増知己之光㤀其尊髙習以成就乃下親於卑賤皆¶
曲盡於優容雖甚愚䝉豈不感激方朝廷之籲俊况器¶
業之邁倫想在匪朝進用不次更祈順序自重慰人所¶
瞻¶
　　謝洪簽啓¶
向者初官獲依幕府伏䝉盛意曲究賤蹤知其不甚頑¶
<pb:KR4h0029_WYG_030-7a>¶
愚察其精有持守待必加於異禮言皆出於至誠為幸¶
之多免責而去至於感激何以報償此盖某官賦識有¶
餘挾量甚偉㢘勤清介傑然良吏之規模公正剛明卓¶
爾古人之風節而又勤於好善和以接人不以官髙而¶
自矜惟求道合而相喜豈期朽質亦玷崇墉恭惟素積¶
隂徳而天將報之兼有期望而上所簡在佇登要用以¶
慰鄙心非敢希庇廕之私實將觀設施之大過此以徃¶
未知所裁¶
<pb:KR4h0029_WYG_030-7b>¶
　　謝江知州知郡吏部状¶
某自接士論已聞風采之髙近覩治風始親教誨之厚¶
以徳而論則賢愚之相逺以爵而言則貴賤之不同而¶
䝉奨其片文待以異禮謙挹如此愧服無涯間違棨㦸¶
之嚴衝冐波濤之險淹留越月訊問後時伏惟至明尚¶
未遐棄恭以某官禀天醇粹為世偉豪向者居諫諍之¶
司慨然存忠義之節事皆密啓非同淺俗之暴揚言有¶
一違不效常情之苟且進非為已退亦相時自南院之¶
<pb:KR4h0029_WYG_030-8a>¶
清崇出支郡之僻小勤勞民政寅畏官箴未嘗修體貌¶
之尊又以知度量之大上思舊徳時企正人佇見召還¶
以符属望某方歸親侍正逺使軒翦翦薄材被恩於一¶
顧區區末宦兾託於餘庥¶
　　謝鄂守張職方啟¶
比者罷秩歸寧經塗請見過䝉顧遇尤切感銘自阻逺¶
於崇墉方服勞於行役闕然奏記甚矣靦顔尚兾髙明¶
曲加寛貸恭惟某官夙著異等屈臨一邦處之有餘坐¶
<pb:KR4h0029_WYG_030-8b>¶
以無事臺閣之選旦夕以須方淑氣之甚暄想沖襟之¶
多裕更祈遵養少副願言¶
　　謝襄州史大卿状¶
竊以貴之待賤卑者視尊先王之經固有等差以相制¶
後世之薄乃至隔塞而不通居上者藐然而自髙在下¶
者畏之而難進欲祛此弊當得偉人昔恨未聞今榮親¶
見恭惟某官位為刺史秩在正卿問俗觀風六持於使¶
斧承流宣化累綰乎郡章爵齒俱尊中外攸服某半通¶
<pb:KR4h0029_WYG_030-9a>¶
賤吏一介書生其行誼不足紹古人之休其文采不足收¶
當世之譽徒以徃還之際宜宣奔走之勤以材而論則¶
賢否之不同以勢而言則輕重之殊絶乃䝉畧去體貌¶
之峻接以語言之温烜赫旌麾下臨於館舍從容樽俎¶
嘗沐於宴歡雖矯曲鎮浮自將敦盛徳之重而寡聞款¶
啓何以當至意之隆但切悚皇仍増感激越治封而未¶
乆想祥履之彌休再惟明公宇量端閎風猷清逺藹然¶
搢紳之公論簡在當宁之深知暫留一邦實鬱餘地佇¶
<pb:KR4h0029_WYG_030-9b>¶
登不次之用以究非常之才方秋之初於氣尚熱伏期¶
順時保練對國寵光¶
　　謝荆門知軍啓¶
向者北走帝都南還親侍兩趨赤㦸再屈朱轓䝉下接¶
之加優結中藏而増感越治封而未乆計祥履之彌休¶
恭以某君天機精明世務詳練措諸萬事莫不左右而¶
皆宜施之一邦不勞指顧而自治考之公論言未盡有¶
餘之才想在匪朝當别拜非常之命更祈順時保育對¶
<pb:KR4h0029_WYG_030-10a>¶
國寵光¶
　　謝舉職官啓¶
伏䝉恩造舉充職官某託身旌節承乏簿書不責素餐¶
已為大幸更塵清舉益以厚顔竊惟國家之隆遵用祖¶
宗之制慎重考績精明舉官嘗謂廟堂之深不知郡邑¶
之逺分使者以之部代天子之省方若漢代之繡衣如¶
唐家之清詔辨人才之善惡察治状之貪㢘外言中行¶
朝奏暮報半詞之貶終身或為廢人一語之褒不日得¶
<pb:KR4h0029_WYG_030-10b>¶
居顯位以此百城率職郡吏畏威汙者滌濁以求清懦¶
者激昻而自力至於端士亦有戒心雖希進之甚多然¶
限員之至少苟非聲華盖世豪偉絶羣如鸞鳯之於羽¶
毛煒然文耀譬芝蘭之於草莽茁爾秀英則何以才結¶
當塗名申奏牘如某者江西之陋府下最卑責之學問¶
則不能牽合以就時求其政事則未嘗擊搏而取譽自¶
知賦分之甚薄安敢出强而爭先絶去機闗養成樸野¶
深憂吏議忽辱已知揣實何功歸恩有地此盖伏遇某¶
<pb:KR4h0029_WYG_030-11a>¶
官忠嘉自許敦厚以臨泰山之安不為勢之所動天時¶
之信均於物而無私坐攬十州之權曲収一介之善至¶
明宣乎幽隱鉅力振乎滯淹遂使冥頑亦叨推擇乗軺¶
所至尤憚澄清之威入幕非才豈堪保任之意博觀世¶
俗之行已多以嵗月而自勤甚異聖賢之論心質之鬼¶
神而不怍愚也不佞擇之已詳每希古人今出門下一¶
階之進由此有涯終身之修誓以為報¶
　　謝程卿舉職官啓¶
<pb:KR4h0029_WYG_030-11b>¶
伏䝉台造舉充職官某賦材無状尸祿有羞剪拂所加¶
榮愧増劇竊以舉吏之制於今尤難在下者求之甚勤¶
居上者擇之亦慎仕宦之末塵埃之勞若非甄明無復¶
升進故不得不勤於求官髙職隆望大責重所引或失¶
為累相隨故不得不慎於擇而又儒言墨行鳯采鷙心¶
朝為伯夷暮為盗跖如此之輩相亂其間故於欲舉之¶
時不無可疑之慮惟其下之人素修之甚篤上之人糾¶
察之已詳迺可推稱保其始卒預此選者不亦難乎如¶
<pb:KR4h0029_WYG_030-12a>¶
某者技能不足以設施學問不足以緣飾但知㢘恥之¶
可喜寧憂介潔之無徒盖父兄教習之使然非嵗月勉¶
强而為此忤物益衆持心益强苟非至公誰復見采伏¶
遇某官操使者之重抱古人之明峻風采於百城熟舉¶
錯於群吏惟是淺鄙最䝉主張屢加奨借之言嘗啓薦¶
揚之意為令之恥非同汲黯之褊心製錦則傷益患尹¶
何之未學豈期特達之遇更賜吹嘘之恩雖非入幕之¶
材實有提衡之漸敢不益敦士檢加畏官箴誓殫犬馬¶
<pb:KR4h0029_WYG_030-12b>¶
之勤仰答丘山之厚¶
　　謝方卿舉職官啓¶
竊以國家嚴考績之文重舉官之法在貴者必援於賤¶
居卑者必藉於髙然而至公者以天下為懐自守者以¶
已知為緩苟欲敦厚薄俗扶翊髙風則以能自守之人¶
聞於朝廷苟欲不事請祈自然名節則以未嘗求之知¶
重於山岳如此則在上者有補於教化在下者固得其¶
操修欲復大淳最為至要不講此道於今幾年在上者¶
<pb:KR4h0029_WYG_030-13a>¶
欲人之求在下者惟勢之合求而與之則適足以長澆¶
浮之行求而得之亦不以為特逹之知以至干㦸相攻機¶
闗並發隂窺密伺仕路以之風波巧説甘言聞者為之熒¶
惑進不以正得亦遽㤀奏封朝行禮節暮喪鄙惡之敝一¶
至斯乎自惟䝉暗之資粗知進退之分向縁薄藝偶得¶
一官内屑屑於㢘隅外區區於職事但知强力而自勉¶
安敢出强而爭先人皆笑之已獨安若恭遇某官操使¶
者之重抱古人之明斷獄尚欲其不寃察吏豈容而自¶
<pb:KR4h0029_WYG_030-13b>¶
晦以敦重薄俗為已任以扶翊髙風為素心遂賜薦揚¶
以収孤陋乗軺所至尤畏澄清之威入幕非才豈堪保¶
任之意敢不愈持特立之介加勵不囘之堅誓全始終¶
論報知遇¶
　　謝周學士舉職官啓¶
竊以職官之舉盖自近嵗而方行㑹府須推亦以一人¶
而為率况值清華之彦來持師帥之權奏請之間朝廷¶
觀其予奪設施之際郡國以為表儀所當薦論尤繫輕¶
<pb:KR4h0029_WYG_030-14a>¶
重加之節下之諸吏傑然江左之上㳺而求一人以副¶
新制預此選者不其難乎如某者天資疎頑吏事淺拙¶
雖粗知於㢘介然不識於疏通辱憐甚愚移處至近承¶
乏簿領兼局米鹽况嵗月以冐居絶絲髪之成効苟逃¶
遣逐已極并容忽被甄収豈勝感激兹盖伏遇某官心¶
勤内恕道戒遐遺經世之才尚曲成於萬物使人以器¶
豈求備於一夫遂使冥頑亦叨推擇褰帷以視方憚刺¶
史之威入幕非才豈堪從事之任椎輪盖自於今日推¶
<pb:KR4h0029_WYG_030-14b>¶
轂尚期於異時敢不畏迪官箴恪修士檢誓無名節之¶
變庶結始終之知¶
　　謝提刑大博舉京官啓¶
伏䝉㤙造舉充京官竊以朝廷之制薦擢為艱仕宦之¶
塗甄升有次其始則舉以縣令其次則進於京官縣令¶
則止於三考之間京官則保其終身之際三考之内尚¶
可勉於自修終身所為誰能必其無過此下吏所以難¶
得知已而上位所以不敢進人自非潔白有聞聰明所¶
<pb:KR4h0029_WYG_030-15a>¶
信則何以綴名剪拂發跡單寒如某者朽木微材青綸¶
賤属文學不足緣飾政事無所設施拘於山谷深僻之¶
鄉困於簿領塵勞之役自慚鄙陋何結髙明敢期特達¶
之誠曲假薦揚之寵榮生望外感溢意端此盖伏遇某¶
官偉量并容公心果斷柄百城之舒慘照群吏之貪㢘¶
収其寸長取以片善遂使孱懦累荷吹噓去嵗則有縣¶
令之章今春則有京官之薦既期以三考之無失又保¶
其終身之不瑕如此待人之至誠將何論報於盛徳敢¶
<pb:KR4h0029_WYG_030-15b>¶
不増勤士檢加畏官箴庶成絲髪之功少答丘山之遇¶
　　上密守啟¶
言念某治身闕畧處世迂疎向僅習於簡編遂誤塵於¶
科第自罷官於縣道方進等於賔筵將効驅馳遽移任¶
使頃奉行於新詔徃倡率於諸生以其學問荒唐文章¶
鄙淺固當退避安可叨居然而吏責之差輕又有徳庇¶
之可託故兹受命漸以治行方素節之戒涼望黄堂而¶
馳想恭惟頒條有暇介福無疆伏以某官以剛明之才¶
<pb:KR4h0029_WYG_030-16a>¶
當屏翰之寄屹然鎮靜著於歌謡寔百吏之表儀為一¶
方之師帥自惟瑣質將侍教言上思賈誼之方深民借¶
冦恂而莫得但恐迅詔已在半途倘或賤迹未伏於軒¶
墀大斾已歸於京闕則仰髙之意無時以伸惟是怔忪¶
不遑寤寐更祈上為宗社精調寢興¶
　　上密倅郎中啟¶
言念某賦職最卑効官未乆使當教育之任深有曠敗¶
之憂惟盛徳之可依故私心之為慰方將展軨就道望¶
<pb:KR4h0029_WYG_030-16b>¶
履趨風恭惟某官秉性堅平宅心惇大上直哀烏之位¶
出展良驥之才藹然治聲簡在睿眷宣化萬里歌詠别¶
駕之功細書十行對揚宣室之召某自惟鄙陋即獲參¶
承喜抃之多敷宣莫究¶
　　上青州知府狀¶
祇奉命書濫居黌舍位卑責重才薄愧深方朝廷講三¶
代之隆而主上嚮六經之教先由五路稍興庠序之風¶
特建一官為陳義禮之學必得出羣之彦以當傳道之¶
<pb:KR4h0029_WYG_030-17a>¶
尊如某者瞢不知方戇非適變雕蟲篆刻之枝僅足進¶
身簿書期㑹之勞寖㤀温故偶塵慎揀何以應諸生之¶
求黙揣先容疇乎有一言之助此盖伏遇某官純誠樂¶
與髙誼兼収向筮仕於江西曽備員於節下優䝉顧接¶
首辱薦論至於今日之誤除出自當時之引重丘山之¶
賜頂踵莫酬况髙密之名藩迺文公之舊治仁風徳政¶
之尚在途歌里詠之不㤀民經師帥之良士漸教育之¶
乆故兹承乏愈易養成敢不内竭冥頑日勤倡率庶幾¶
<pb:KR4h0029_WYG_030-17b>¶
無曠仰報見知¶
　　上察訪舍人啟¶
近聫吏属復覘使華以禁管之清兼諫垣之要專被睿¶
㫖總按東方而兹鄙陋之無堪乃辱謙虛而與進仰惟¶
道塗偃薄福履滂洋恭以某官清慎純粹而得古人之¶
風厚博寛和而有大臣之體著於士論簡在上心佇還¶
闕廷進處機密某自惟不肖謬出所知盼睞之榮固已¶
重於九鼎成就之徳尚有託於一陶更兾順序保調副¶
<pb:KR4h0029_WYG_030-18a>¶
時属望¶
　　謝運使舉京官狀¶
竊以天下之欲莫不有求人情之常有貴難得明珠淪¶
於鉅海美玉閟乎深山驪龍之宫所珍白虹之氣自照¶
探之者凌汗漫而徼幸攻之者窮嵗月以徒勞惟其不¶
可必取故得之為難惟其謂之難得故獲之為寶擬之¶
類取盖有甚焉恭惟某官抱間世超越之資提一路黜¶
陟之柄風采震動海内之所推髙器畧深閎天子之所¶
<pb:KR4h0029_WYG_030-18b>¶
倚重其咳唾足以為榮辱其指顧足以闗戚休素引拔¶
者多至公卿願依附者莫非俊傑幸見顔色曠若覩乎¶
青天獲侍語言欣然踰於華衮况當論薦尤極寵光宜¶
有非常之竒以充甚盛之選如某者江西之陋府下最¶
卑學不足以知至大之倪才不足以達無窮之變區區¶
賤事瑣瑣僻隅衆人皆誚其頑明公獨知其質謂其粗¶
習於文字故奨其片詞謂其篤守於㢘隅故待之異數¶
不加譴逐曲賜甄升此衆人之所難求而平仲之所獨¶
<pb:KR4h0029_WYG_030-19a>¶
得感激之極以至無言喜抃之餘竊憂有負博觀世俗¶
之行已多以嵗月而自强甚異聖賢之論心質之鬼神¶
而不愧愚也不佞擇之已詳每希古人今出門下一官¶
之進由此漸階終身之修誓以論報¶
　　謝趙資政舉京官狀¶
伏䝉鈞造舉充京官某聞之古之所謂知已盖以特達¶
而相期今也艱於舉官由此因循而近薄士多失於自¶
重人或責其有求惟其在下而無意於進者可以見自¶
<pb:KR4h0029_WYG_030-19b>¶
守之一端薦士而不使之知者可以為大公之髙節某¶
誦此之說固已有年考之於時誠亦無幾自惟天資淺¶
陋學問荒唐不足以借譽英㳺希榮先達以此安恬而¶
養拙固非立異而好髙至庠序之興教率之任敺而處¶
此心甚愧之尚不免流俗之罵譏安敢希大臣之推擇¶
豈謂某官廓并容之量収齷齪之愚虹霓之煇下臨於¶
朽壤江海之潤旁及於枯荄特剡褒章已通上聴曠日¶
持乆未有聞者鎮浮矯俗豈徒然哉况元帥之於部中¶
<pb:KR4h0029_WYG_030-20a>¶
所薦才二三之寡而賤迹之於門下何嘗有左右之先¶
其始則未信於流傳既知則不勝於感激重惟閣下四¶
輔之貴百辟之師徳之素尊故天下觀其進退言不妄¶
予故士論以為重輕苟得咳唾之餘已甚丘山之賜希¶
餘光者甚衆何不肖之預䝉雖捐微軀莫稱大惠但當¶
激昻衰懦鞭䇿疲駑畏慎㢘隅已知儒者之當守髙明¶
逺大更慕古人之所存惟其於義而不欺所以報公者¶
有此¶
<pb:KR4h0029_WYG_030-20b>¶
　　謝判院舍人舉京官狀¶
沙汰之餘在所不取典司非正可以為辭而又從事之¶
日未深登門之路最晩苟逃譴責已為雅度之并容忽¶
被甄収尤見至誠之特達得之非意感亦無窮某天資¶
冥頑吏迹竒蹇世喜聞於圓媚應對失之大方人習尚¶
於雷同分守期於無愧居常寡助動輒見尤自非曠然¶
誰肯憐者恭惟某官抱經綸之逺器居侍從之上游其¶
為中也篤實而不欺其為外也莊重而有法士皆爭出¶
<pb:KR4h0029_WYG_030-21a>¶
門下上方倚為公卿固有想見風采之未遑願事覊靮¶
而弗得惟兹淺陋吏處賤微本無一介之先容但與同¶
寮而旅進所言職事可以見肝膈之存相接須臾未足¶
盡平生之學而乃賜以顔色薦之朝廷此其螻螘之私¶
何啻丘山之重士為知己古有殺身人豈無情今將報¶
徳苟非深造於道何以有為於時若夫正心誠意之大¶
端讀書業文之餘事近而行已逺以事君從容進退之¶
間慷慨功名之㑹更祈教誨以託始終¶
<pb:KR4h0029_WYG_030-21b>¶
　　上提刑職方狀¶
某聞古之盛時人以直道有功者顯有徳者尊三代毁¶
譽之已亡聖人褒貶之不作言行之有所異或取禍焉¶
仁義而不自矜亦無知者頽波至此公議奈何恭惟某¶
官得剛方厚重之資行緝熈光大之學操持義理之當¶
矯拂世俗之浮中立以視乎紛紛髙論不為於碌碌齊¶
州之策脫萬家於虎口之危中書之謀措兩朝於泰山¶
之固此皆神明叶賛之隂徳社稷倚賴之元勲曲突徙¶
<pb:KR4h0029_WYG_030-22a>¶
薪不䝉功賞繡衣持斧自以材升在於平居之所言未¶
嘗及此豈謂不肖之可語特以告之嗟乎某治已則愚¶
觀人則智善善惡惡素學於仲尼是是非非嘗聞於荀¶
子如公之偉曠代所無雖甚冥頑固深仰服方竢輶軒¶
之東指獨趨宴坐之下陳再扣緒餘更詳本末然後文¶
為野史播在聲詩潤色幽光鼓吹盛美比聞嘉拜天綍¶
領職計廷俶装不暇於來臨守局無緣於徃見區區之¶
願歉歉莫伸方今外連兵以剪叛夷内改法以籠諸貨¶
<pb:KR4h0029_WYG_030-22b>¶
縣官之蓄所費不貲大農之司其責尤重徐之則國無¶
以給亟之則民不聊生所恃愽通之才必有兼濟之術¶
炎蒸向盛衝涉為勞更祈善調寢興少副願望¶
　　上安撫諫議狀¶
向日沿牒濟南嘗瞻大斾假塗戲下又造崇墉赫赫侍¶
從之尊岩岩連帥之望而兹𨽻属最號顓愚一見䝉顔¶
色之温再見辱語言之厚以至咨嗟近詔之興學詢問¶
諸生之改科逺大君子之存心博篤古人之持論從容¶
<pb:KR4h0029_WYG_030-23a>¶
侍側反覆求言適當開府之云初竊恐教人之未暇遽¶
兹還局日以仰髙恭惟某官勤勞著於王家問望髙於¶
世表氣和體重出於天性之自然内明外嚴卓爾相門¶
之餘烈比由西服來殿東藩瞻顧全齊密邇上國於今權¶
柄之甚盛自古豪傑之所窺鎮以長才山川有四維之¶
勢帖然雅俗廟堂無外顧之憂然而時企老成上欽舊¶
徳行赴鋒車之召入當台席之虚某托迹部封備員庠¶
序不才之甚孰為蟠木之容惟日以須當預大鈞之福¶
<pb:KR4h0029_WYG_030-23b>¶
　　上章樞密狀¶
伏審光奉制麻入居樞席股肱之喜聲氣皆同國家積¶
治之百年睿聖勵精於今日綜核名實而期於至當任¶
賢使能而責其成功内則朝廷之百工逺至郡縣之小¶
吏率皆慎揀罔有冐居况若左右輔弼之臣所繫社稷¶
安危之本付卑之意輕重可知恭惟某官以天人之學¶
藴諸中以神明之才厝於外鬱然棟梁之器渙乎河漢¶
之章以古人敬謹結主知以天下治安為已任越唐房¶
<pb:KR4h0029_WYG_030-24a>¶
杜軼漢蕭曺致君澤民者已三朝出將入相者幾十載¶
向者運籌西府秉軸中台銜恤而歸不以詔書而奪志¶
訖哀之始已聞使者之及門遂以弼亮之功兼司宥密¶
之任佇盡經綸之畧以成熙皥之休某夙以空疎猥䝉¶
論薦今居幕府仍在海邦﨑嶇簿領之迷汨沒塵埃之¶
困鹽車之馬已叨推轂之榮涸轍之魚尚兾為霖之賜¶
　　上鄧舍人狀¶
言念闕然參侍已積嵗時職是驅馳遂稽竿牘企清規¶
<pb:KR4h0029_WYG_030-24b>¶
而方切聞直指之将臨仰惟奉詔夕行乗傳東出觀風¶
多暇視履有休恭惟某官偉識際天温文賁國所存於¶
中者自任之重其遇乎上者則哲之明天禄讎書屢參國¶
論紫微典誥又擁使旌盖才識浩沛而有餘故柄用更¶
畨而不一某備員於此核寔何堪力以自强雖竭愚夫¶
之千慮教其不逮尚希長者之一言依庇有時抃手無¶
已炎蒸方盛匽薄為勞更兾順序保調副人属望¶
　　上吕學士狀¶
<pb:KR4h0029_WYG_030-25a>¶
一去門墻屢更嵗月驅馳職事闊畧置郵仰望鸞鴻之¶
飛日深燕雀之慕比聞宣奉上命出按東方緬惟匽薄¶
長塗饗承多福恭以某官燦爛於中者緝熙之學發越¶
於外者通變之才言與行而光輝名隨實而閎大上知¶
淹雅首寘清華寶字芸香入直圖書之府繡衣金節外¶
操黜陟之權威流百城望軼八駿某省躬無狀承乏有¶
年昔以薄材最䝉知於伯氏今兹厚幸又託庇於王人¶
　　上提刑狀¶
<pb:KR4h0029_WYG_030-25b>¶
伏審光奉宸恩榮總天憲恭惟歡慶伏以某宅心明恕¶
秉徳直温卓爾自持之髙綽然所至之譽向司外計尤¶
簡上心就倚使乎之良輔宣欽哉之意乗軺聿素當不¶
俟於澄清召節在塗佇别承於優渥更祈保衞以副願¶
瞻¶
　　上安撫狀¶
言念接壤治封馳情帥座以上下而論其勢則殊故起¶
居之儀不時以講方大冬之凝沍想幕府之優游民溢¶
<pb:KR4h0029_WYG_030-26a>¶
歡謡神儲景福恭惟某官惇純厚粹以為質疏通寛博¶
而有臨權尊旄丘望重青部上思舊徳之茂即踐通聫¶
之華更祈順序保安副人属望¶
　　賀青倅監丞啟¶
伏審就領命書出監東郡恭惟慶慰伏以某官靜而鎮¶
俗端以儀朝貴重金奏之英平直玉律之議暫兹補外¶
當已戒塗某備員庠中託迹府下即依盛徳之庇預極¶
私心之懽¶
<pb:KR4h0029_WYG_030-26b>¶
　　囬都巡賀到任啟¶
言念有素欽(一作/披)風無階拜徳來備貟於黌舍幸託庇¶
於英寮息肩尚苦於紛紜馳問尤慙於稽緩先䝉教敕¶
深荷謙光當凝沍之留辰計起居之集福恭以某官才¶
兼文武乆著威名暫留外藩頗鬱逺器願加保䕶别對¶
寵休¶
　　上江寧知府狀¶
至愚極陋之迹乆困泥沙崇英逸偉之姿邈在霄漢未¶
<pb:KR4h0029_WYG_030-27a>¶
嘗望履徒切仰髙比者綴圜府之下陳托大邦之美䕃¶
以爵則連帥之重當修属吏之儀以徳則世師之尊宜¶
請先生之教拘攣莫騁苑結為勞伏審巳合使符肇班¶
氏正神眀来相戩榖增蕃恭惟充義以為剛合道以為¶
大人期以宰相之器上知有經綸之才従容去就之間¶
慷慨忠嘉之節暫均偃息行預弼維方冬律之沍寒計¶
鈴齋之富暇更祈為國自重副時所瞻¶
　¶
<pb:KR4h0029_WYG_030-27b>¶
　¶
　¶
　¶
　¶
　¶
　¶
　¶
　清江三孔集巻三十¶
