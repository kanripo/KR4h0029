# -*- mode: mandoku-view; -*-
#+TITLE: 清江三孔集
#+DATE: 2015-08-25 00:32:35.175359
#+PROPERTY: ID KR4h0029
#+PROPERTY: BASEEDITION WYG    
#+PROPERTY: JUAN 卷二十五
<pb:KR4h0029_WYG_025-1a>¶
欽定四庫全書¶
　清江三孔集巻二十五¶
　　　　　　　　　　　　宋　孔平仲　撰¶
　今體詩¶
　　雪意遽解¶
向晩黄雲天為低巻簾注目雪花飛誰知夜半隂晴别¶
皎皎庭前寒月輝¶
　　題老杜集¶
<pb:KR4h0029_WYG_025-1b>¶
七月鴟鴞乃至此語言閎大復瑰奇直侔造物并包體¶
不作諸家細碎詩吏部徒能歎光燄翰林何敢望藩籬¶
讀罷還看有餘味令人心服是吾師¶
　　聞登莱大雪¶
聞説登莱雪一尺此中晴色更無雲安得北風從海上¶
滿天吹過玉紛紛¶
　　集于昌齡之舍¶
一醉昏昏萬不知黄昏促席夜深歸明朝惟見家人説¶
<pb:KR4h0029_WYG_025-2a>¶
昨夜歸時雪滿衣¶
　　随倅入京師答同列贈别¶
揮鞭西指鳯凰城疎野之心無所營預約牡丹花下酒¶
歸時節物近清明¶
　　途中口占¶
兩嵗東州不自知人情全在欲分時餞行連日侵銀燭¶
送别臨岐駐玉羈望見蒙山思馬耳路經沂水憶河淇¶
歸来定得從容否寄語庭前紅藥枝¶
<pb:KR4h0029_WYG_025-2b>¶
　　寄内¶
試説途中景方知别後心行人日暮少風雪亂山深¶
　　省謁有日¶
捧檄欣然喜可知輕裘淺鐙去如飛親庭一别今三載¶
即得從容戲綵衣¶
　　不雨¶
雨意竟寥寂浮雲如湧泉商羊空自舞霹靂謾加鞭溽¶
暑煩揮箑荒灣久住船何時出汚濁洗悶向清川¶
<pb:KR4h0029_WYG_025-3a>¶
　　昔時¶
昔時過此心何如今時過此心何須囘波為我將雙淚¶
逆上三江轉五湖¶
　　詠蘆¶
地近長蘆蘆已深舟行兩岸蔚森森能藏蛇虺連山澗¶
强庇蛙蟇接水隂疑汝此中無勁節使吾終日隔遥岑¶
春風暑雨多情思霜霰崢嶸想不禁¶
　　郭公¶
<pb:KR4h0029_WYG_025-3b>¶
枉渚潮初落平岡日又西蘆叢深處泊惟有郭公啼¶
　　芙蓉堂¶
芙蓉堂下花如錦記得當年此泊舟今日重来皆蔓草¶
水紅無數强排秋¶
　　弄水亭¶
弄水垂吾手圓波觸石堤夜深飜斗極秋霽把虹蜺鳥¶
泛閒相得烟生望稍迷問源思杖策人指白雲西¶
　　趙屯寺¶
<pb:KR4h0029_WYG_025-4a>¶
崎嶇自牛徑瀟灑得僧房壊壁題名滿幽軒背日涼澗¶
花時委地隣竹稍過墻歸路風猶𦂳垂楊作意狂¶
　　揚子道中寄陳君佐¶
别我如不忍念君方索居蕭然對松竹獨自理圖書擊¶
鉢詩無敵連環辯有餘驊騮志萬里那久困鹽車¶
㑹合未云久笑言今苦賖山空愁夜鶴野濶沸春蛙雨¶
漲新波滿煙昏故壘遮輸君官守佚吟遍郡園花¶
　　天長道中¶
<pb:KR4h0029_WYG_025-4b>¶
柔桑滿野麥成川晴色連陂雨在田顧影寂寥誰與語¶
據鞍閒暇不妨眠塵勞可厭非今日老大無堪異昔年¶
此去聊為上都客行當貨馬覔歸船¶
　　至盱眙作¶
郵亭繫馬日西斜却向盱眙望白沙春色淡中唯有栁¶
曉風狂過已無花古人出處真難一吾道窮通未可涯¶
白水黄粱不須具呼奴挈榼取流霞¶
　　寓目¶
<pb:KR4h0029_WYG_025-5a>¶
枝上餘花脱盡紅行人驅馬緑隂中青春裁翦應辛苦¶
不奏東南一夜風¶
　　汴上行¶
芳草連坡掛柳綿春風巻地落榆錢時光解與行人别¶
若有離情應泫然¶
　　發青陽驛¶
悠悠驅馬汴河灣幾處郵亭略解鞍春盡榆錢堆狹路¶
曉隂花雨作輕寒山川相背圖中畫日月雙移板上丸¶
<pb:KR4h0029_WYG_025-5b>¶
行役漸多身漸老詩題聊寄旅程難¶
　　發靈驛作¶
晨裝獨入古河堤杜宇無端向客啼昨夜東風吹猛雨¶
緑隂遮合不成泥¶
　　河亭獨酌寄林次中¶
沙岸朝来雨乍晴東風舒巻栁條輕消愁亦有旗亭酒¶
誰與當樽唱渭城¶
　　偶書¶
<pb:KR4h0029_WYG_025-6a>¶
季子縣頭思越國越王嘗膽望吳城少年莫念紛華事¶
功業多從辛苦生¶
　　入亳州界¶
贏糧襆被望都門路出符離日未醺清汴横飛天上浪¶
方塘穏鎖鏡中雲淮南風物多相似江上音書久不聞¶
寄語此山姑待我莫因西去勒移文¶
　　濟陽作¶
曽浮輕舸下長江依舊東風巻緑楊徃事山川空滿目¶
<pb:KR4h0029_WYG_025-6b>¶
新年鬚鬢欲成霜煙塵莽蒼随長路雲日蕭條隔舊鄉¶
膂力四方男子事不須弹鋏苦悲傷¶
　　榆錢¶
鏤雪裁綃箇箇圓日斜風定穏如穿憑誰細與東君説¶
買住青春費幾錢¶
　　柳絮¶
風定漫漫雪不飛忽然飄蕩幾時歸瓊林金谷知多少¶
半入樓臺半拂衣¶
<pb:KR4h0029_WYG_025-7a>¶
　　廢廟¶
靈宇何年置荒臺漸欲平丹青多冺滅苔蘚太分明棟¶
宇非難復威靈想不行長林相蔽翳惟有暮鴉鳴¶
　　雍丘驛作¶
京塵漠漠稍侵衣秣馬雍丘日未西驛舍蕭然無與語¶
逺墻閒覔故人題¶
　　寄蘇子由¶
歴下攀逰今幾年相逢顔鬢覺蒼然西齊美錦窺詩軸¶
<pb:KR4h0029_WYG_025-7b>¶
北郭濃霞入酒船别思忽随春浩蕩還期已過月團圓¶
君家早有為霖望莫學隆中但穏眠¶
　　入陳留界¶
青青麥隴鳥相呼淡淡長空尺靄無驛道寛平人語好¶
共知明日到皇都¶
　　自雍丘取别路至陳留界較汴堤徑二十里¶
平生羞捷徑到此尚狐疑望㫁澹臺路登髙賦所思¶
　　次韻偶書(自此至和子瞻西掖種/竹詩皆先生少時作)¶
<pb:KR4h0029_WYG_025-8a>¶
淒風下殘葉疎雨滴黄昏山氣先冬冷江流入夜渾無¶
兵誅二鄙有策濟群元鬱鬱平生志憑誰薦一言¶
　　有感¶
末俗皆趨利貧心獨惡華葛衣冬已晏黍飯日將斜岳¶
重淵騫伍毫輕許史家浩然忘世慮書劍一生涯¶
　　喻意¶
楚天隂易久顔巷意何孤貧賤身雖困英雄膽未枯西¶
山縻虎足北海拔龍鬚一劍何時起功成泛五湖¶
<pb:KR4h0029_WYG_025-8b>¶
　　秋夜偶書¶
擊劍悲歌涕滴胸清時一向老英雄白狼黒犬如相犯¶
願語南山矍鑠翁¶
　　贈王吉甫¶
項王戰敗恥歸東仗劍南游寂寞中(吉甫去秋失鄉/舉後游學於外)雨¶
雪蕭條千里暗乾坤浩蕩一身窮文章未屬清時用議¶
論徒多烈士風四海望霖龍折角為君悲絶訴蒼穹¶
生計簞瓢少鬱陶談經千古見秋毫神驅筆下鋒鋩俊¶
<pb:KR4h0029_WYG_025-9a>¶
天縱胸中氣象豪事業今朝心孔孟功名他日踵蕭曹¶
行行努力牽牛餌北海波中釣巨鼇¶
嗟予困羇旅雨昏蕭寺中客情随日淡詩思入秋雄目¶
㫁故鄉路心飛黄葉風文軒又將去坐覺笑談空¶
　　秋夕¶
月色清餘睡寒霜入病軀漏随詩思急燈伴客心孤匣¶
鎖劍三尺身沈天一隅蛟龍困勺水永夜憶江湖¶
　　十月寒¶
<pb:KR4h0029_WYG_025-9b>¶
初寒十月終凜烈若窮冬隂谷凍猛虎冰潭僵老龍霜¶
威刷六合雪影暗千峯孤客坐無火悲吟聴暮鐘¶
　　别介之¶
歸去白(闕/)居山行百里餘腰蔵三尺劍腹載五車書暮¶
雨添雲重秋風落翠疎此時别離興滴淚滿襟裾¶
　　談道亭睡覺而成¶
松竹晝隂環清風枕席間夢随啼鳥散心伴白雲閑漁¶
艇歸前浦樵歌下逺山徘徊明月夜髙興向忘還¶
<pb:KR4h0029_WYG_025-10a>¶
　　呈介之¶
鐡面嶔巖鬼亦驚世間兒女敢相輕文章自古傳周爕¶
徳行當時貴滅明四海生靈雖帖泰兩邉豺虎尚縱横¶
胸中久畜平戎策不日敷施報太平¶
　　呈介之求禮部唱和一閱¶
金紫相摩上玉堂南宫詩戰鎮相将毫端冩出青春色¶
窓下吟銷白晝長辭艷迸開昆嶂火文章飜出鐵林鎗¶
愁中欲得神仙句更藉夫君不閉藏¶
<pb:KR4h0029_WYG_025-10b>¶
　　夜坐舟中偶成¶
臲卼扁舟抱寒水逍遥野客坐孤篷一天星月清吟外¶
萬里江山極望中遯迹未能離草莽機心唯欲破羌戎¶
此心未遂難為語負劍長吁氣滿空¶
　　送郭聖原歸廬陵¶
文章豪逸難為敵格志孤高自出凢兩嵗論交重金石¶
今朝泣别倚松杉滿江春碧圍仙棹入曉風輕送錦㠶¶
此去天涯皆獨立寂寥相望隔溪巖¶
<pb:KR4h0029_WYG_025-11a>¶
　　蹇叔以登亭有感示予因以答之¶
何處登臨可極觀危軒隠在碧雲端千年古樹少春態¶
一片江天帶暮寒人似神仙君自好心如鐵石我難干¶
花紅栁緑休多語且把詩書仔細看¶
　　清明雨不果出¶
雷勢黑飛天馬陣雨聲狂播鐵林鎗清明節物都誰賞¶
寂寞無聊戀故鄉¶
　　和酬介之¶
<pb:KR4h0029_WYG_025-11b>¶
筆刃詞鋒劍㦸稠千金明月暗相投君雞已勇誇長嘴¶
我豕徒勞詫白頭清似愁中聞玉笛美如饑後嘬蘭羞¶
伯牙未老鍾期在再寫孤音漫繼酬¶
　　書齋獨坐有懐¶
孤燭夜自明四壁冷無聲欹枕清無寐思時憤不平林¶
中多虎豹天上有欃槍匣劍蟠龍氣何時仗汝評¶
　　呈介之¶
古柏青黄苦暗凋怪松千尺老嶕嶢詞源浩浩聲連海¶
<pb:KR4h0029_WYG_025-12a>¶
筆力衝衝氣逼霄賈賦任雄難作敵杜詩雖健亦相饒¶
英豪自古非塵物他日峩冠立漢朝¶
　　登談道亭¶
為厭紅塵觸目生與君攜手上幽亭波光碎碧瑠璃地¶
竹影疎青翡翠屏雲惹閑心歸逺岫風吹詩思入滄溟¶
名機利械都忘去才得人間醉一醒¶
　　和介之¶
井邑喧囂不忍行捲簾終日愛江亭竹聲滿耳蕭蕭雨¶
<pb:KR4h0029_WYG_025-12b>¶
山色挨簷曲曲屏連夜劍光摩北斗幾時鵬翼起南溟¶
與君分義尤相合有酒頻来此醉醒¶
　　别館春¶
别館無人迹春歸空緑蕪落花深不掃啼鳥靜相呼坐¶
想龍山景方淹瘴海隅幾因北窓卧一夢到西湖¶
　　清夜¶
夜久景逾清行吟到小亭梨花帶明月銀漢淡疎星渡¶
水漁歌逺巡山鬼火青此時塵慮息豁若醉初醒¶
<pb:KR4h0029_WYG_025-13a>¶
　　中夜口占¶
晴漢疑収練隂雲忽湧濤山空鬼聚嘯月黒虎長號露¶
偪睡魔走風飄詩膽豪静中余所樂六印一鴻毛¶
　　求言¶
人多䕶所短孰肯告之言不自聰明廣何由道義尊知¶
非君子趣文過鄙夫存安得同心友相攀至聖門¶
　　口號¶
今日朱顔客明朝白髪人莫教行樂晩須惜少年春¶
<pb:KR4h0029_WYG_025-13b>¶
　　西軒偶書¶
瀟灑無俗韻登臨紓逺情吟題紅葉滿卧看白雲生山¶
色差屏翠溪流瀉鏡明優游此終日其樂勝公卿¶
　　寛恤民力¶
天地清明日君臣際㑹秋雷霆大號徧雨雪湛㤙流士¶
卒休羣戍耕桑勸九州中邦節賜予下吏省誅求物繼¶
由庚詠民喧擊壤謳泰寧堪坐致寛恤此良謀户曉為¶
今失官詢校古羞愚言惟聖擇神㫁戒優游¶
<pb:KR4h0029_WYG_025-14a>¶
　　覽鏡¶
拂拭菱花試一臨貌随年改歎光隂朱顔惨淡塵埃滿¶
白髪蕭疎瘴霧侵自笑腐唇因苦學誰知瘦骨為愁吟¶
平生履行無人識嗟爾頑銅豈照心¶
　　偶書¶
經嵗留南戍頻時思故邦青山又薄暮斜日滿西窻遣¶
憤詩千首迷愁酒百缸何縁幸免去歸棹破長江¶
　　近乾元節方教樂而雨¶
<pb:KR4h0029_WYG_025-14b>¶
半月新調樂府班佳期今近迫隂顔歌喉㫁續㣲風外¶
舞隊差池細雨間坐賞賓朋愁不解来逰士女半皆還¶
人心共望晴明景嗟爾乖龍獨阻艱¶
　　城樓晩眺¶
華閣倚青空凭欄嘯逺風溪光梅雨後山影夕陽中細¶
草傷心緑餘霞照面紅此身歸計未客棹自西東¶
　　余得文竹寸餘上有仙翁神女像相偶而坐異之¶
　　　作詩¶
<pb:KR4h0029_WYG_025-15a>¶
千載皇英恨未平淚沾湘竹錦文成我收寸管尤瑰異¶
上有羣仙無姓名乍見偶同神女夢靜看獨認赤松迎¶
世間此物真難滯它日相從上太清¶
　　即事¶
久病情懐已索然况當景氣似秋天書窓靜滴芭蕉雨¶
吟砌輕籠薜茘烟雲結繁隂低逺岫風排白浪滿平川¶
多愁無計堪消遣斗酒澆成一覺眠¶
　　陶侃¶
<pb:KR4h0029_WYG_025-15b>¶
梭作龍飛應自喜指將針决欲何求賴君作覺登天夢¶
不爾王敦一輩流¶
　　扶蘇¶
天下精兵掌握間便宜長嘯入秦闗奈何伏劍區區死¶
不辨書從趙李奸¶
　　屈平¶
進居卿相謀何拙退卧林泉道未降堪笑先生不知命¶
褊心一斥便沈江¶
<pb:KR4h0029_WYG_025-16a>¶
　　平津侯¶
待士聲名畫餅虚天資多忌與人疎未聞東閣升賢者¶
已見膠西置仲舒¶
　　和人見贈¶
少年有志慕軻雄十載潛心黄巻中冨貴未來嗟命蹇¶
文章多妙嘆童蒙駑材尚藉鞭驅力頑璞須資刻琢功¶
誘掖相成期在子可慚誇詠枉清風¶
　　王秀才謀歸作詩畱之¶
<pb:KR4h0029_WYG_025-16b>¶
相邀盂飯與盤蔬坐偶行從半嵗餘夜倚松窻詠風月¶
晝揮玉麈講詩書論交切切初謀恊告别怱怱晩意疎¶
須亮主人攀惜甚挽囘歸袖欲投車¶
　　戲呈葉秘校求薔薇栽¶
今嵗花開應笑君對花都不召嘉賓東隣乞種歸封植¶
我欲自為花主人¶
　　葉晦之送薔薇栽仍貽詩因以韻和¶
曾約種花為主人花開猶在隔年春只應未賞君先去¶
<pb:KR4h0029_WYG_025-17a>¶
自是芙蓉幕下賓(君有廉/從事倅)¶
　　秋晩懐晦之¶
宿鳥窺簷日漸昏徘徊顧視少埃氛髙槐結陣鳴秋雨¶
叠嶂爭豪出暝雲愁病㠝岏誰省我笑談磊落獨憐君¶
遥思靜坐西窻下只與何人治典墳¶
　　晦之病酒因書以戒之¶
本為情沈飲飜成病染身今朝髙枕處應羨獨醒人¶
　　月夕待人不至¶
<pb:KR4h0029_WYG_025-17b>¶
故人相約一訪我東望不至心躊躇清風滿袖月千里¶
此處苦吟誰和予¶
　　偶書¶
羇旅淹南戍栖遲繞塞垣海氛朝自暗山氣晝常昏蟲¶
穴風來毒蠻溪水出渾故鄉方逺想斜日更啼猿¶
　　寄中淵¶
我行君在家南北各天涯恨别三秋久悲思萬里賖歸¶
心瀧浪急逺目嶺雲遮相見何時再青山日又斜¶
<pb:KR4h0029_WYG_025-18a>¶
　　十月梨花¶
皓質輕盈粉乍勻小園初放一枝新意嫌開在梅花後¶
先吐香心不待春¶
　　重到山寺¶
人迹少到此上扉長悄然空庭但噪雀古木自生烟鼠¶
拱頽墻穴蝸交腐棟涎登臨未窮覽斜影促歸鞭¶
　　介之恵詩言斥於禮部欲自此髙退山園且招予¶
　　　游故答此章¶
<pb:KR4h0029_WYG_025-18b>¶
角藝詞場欲進身混然誰辨王并珉無常勝負如六博¶
不幸沈浮知幾人君已自甘龍退蟄我猶有待蠖求伸¶
未腰相印男兒恥他日功成方卜隣¶
　　寓目¶
雲慘天如褐山横日易昏寒鴉啼古木飢雀噪空園紅¶
葉風飄勢蒼苔雨滴痕行吟有清興寂寞與誰論¶
　　嵗暮作¶
目極天地曠心淒原野荒髙梧脱葉瘦凍雀抱枝僵松¶
<pb:KR4h0029_WYG_025-19a>¶
柏凌寒在鵰鴻得意翔平時豈相混此日辨風霜¶
　　冬晩懐介之¶
竄迹南逰嵗再侵思歸望逺久沈吟風敲古木寒聲碎¶
雲擁江天暝色深飲可滌愁誰伴醉詩從寫恨少知音¶
想君笑語如飢渇何日相逢慰此心¶
　　偶書¶
窮骨支離甚危腸感激多人生易日月世路苦風波素¶
志償猶未朱顔顧幾何不如都棄置對酒且髙歌¶
<pb:KR4h0029_WYG_025-19b>¶
　　春隂¶
慘淡春隂久蕭條客望中愁雲抱孤嶺宻雨暗長空草¶
色萋已緑花開枝半紅何時見晴景攜酒趂東風¶
　　寒食宴北山席上¶
駘蕩禁煙節相随上北峯雨餘澄逺水風細韻長松柳¶
影摇歌席花香入酒鍾南州富閒暇行樂且從容¶
　　春歸¶
春到强娛樂春歸心寂然夕陽芳草地梅雨落花天梁¶
<pb:KR4h0029_WYG_025-20a>¶
舌獨調燕林聲漸噪蟬朱顔随物改誰與駐流年¶
　　晦之厭州縣之勞作詩奉勉¶
踠足驊騮鎩羽鴻似君今日歎途窮濯纓空有滄浪志¶
斂板猶趨塵土中論議最宜陪鳯沼文章獨可直鼇宫¶
暫時淹䘏寧非命得失須觀塞上翁¶
　　旦夕北歸徴晦之詩為别¶
殊邦㑹遇喜親依聚散參差志願違君屈清才尚南戍¶
我随流水欲東歸沈吟晩日愁堪掬顧盼江雲淚滿衣¶
<pb:KR4h0029_WYG_025-20b>¶
冀得佳篇慰離苦且令行色有餘輝¶
　　回王秀才二賦¶
郭璞長江宋玉風君才可與角豪雄織成故典文之巧¶
琢就新詞學者工昔日貌觀輕子羽今朝穎出喜毛公¶
頻煩教我勤多矣疏决蒙泉使向東¶
　　族人春飯¶
柳榭隂隂春半時相邀閒暇賞芳菲家人共酌榴花酒¶
蠻妓爭歌金縷衣火熖高低紅躑躅繡龍濃淡小薔薇¶
<pb:KR4h0029_WYG_025-21a>¶
此中莫惜長歡醉自古人生七十稀¶
　　雲¶
白雲髙潔倚愁空本謂無心與我同奈何一夕陽風發¶
吹到巫山十二峯¶
　　自和喻意四首¶
寒夜風雨細隂房燈火孤一身無羽翼萬事有榮枯壯¶
志㫁鼇足雄謀編虎鬚蛟龍困尺水夢想在江湖¶
青山望不極落日意偏孤生計一瓢足秋風雙鬢枯顧¶
<pb:KR4h0029_WYG_025-21b>¶
予蘭紉佩笑子帛纒鬚别有相同處胸中萬頃湖¶
千里聲相應平生徳不孤豹文方霧隠松節豈霜枯壯¶
志横磨劍衰顔早照鬚莫同魚鳥態忘我向江湖¶
好靜心常爽憑髙興愈孤山雲長掩翠原火漸焚枯雨¶
竹雙妃淚霜松四皓鬚猶嫌望中隘思泛洞庭湖¶
　　夏夜書事¶
空庭愁寂一蟬鳴齋閣隂隂夏簟清鳥背送回殘照去¶
林梢看得晩涼生歸鴉映水繽紛黒斜月穿簾㸃滴明¶
<pb:KR4h0029_WYG_025-22a>¶
一夜渇心不得曉唯聴深井轆轤聲¶
　　和子瞻西掖種竹二首¶
西垣種竹滿庭隅正值天街小雨初漸近涼風侵夢覺¶
已留清露滴吟餘卜隣近喜蒼苔滿託迹方驚上苑疎¶
昨夜青藜光照席緑隂相對小除書¶
此君安可一朝無請看西園種竹初嶰谷正當吹鳯後¶
葛陂猶是化龍餘風摇夢枕秋聲碎月滿吟忩夜影疎¶
他日如封管城子莫嫌老秃不中書¶
<pb:KR4h0029_WYG_025-22b>¶
　　題女媧山女媧廟¶
攬轡金房道崎嶇難具陳浮嵐長作雨冷氣不知春少¶
見寛平野多逢臃腫民欲知来處逺巫峽是西隣¶
突兀隘空虚他山總不如君看路傍石盡是補天餘¶
　¶
　¶
　¶
　清江三孔集巻二十五¶
